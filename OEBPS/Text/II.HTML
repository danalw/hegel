<?xml version='1.0' encoding='utf-8'?>
<html xmlns="http://www.w3.org/1999/xhtml" lang="cs">
<head>
    <title>FENOMENOLOGIE DUCHA</title>
    <link href="../Styles/stylesheet.css" rel="stylesheet" type="text/css"/>
    
  </head>
    <body>
 <h2>II. VNĚM ANEB VĚC A KLAM</h2>
<p class="second">Bezprostřední jistota nepojímá do sebe pravdu, neboť její pravdou jest všeobecno; bezprostřední jistota chce však pojmouti  »toto«. V něm naproti tomu bere to, co pro něj má býti, jakožto  všeobecno. Jako je všeobecnost principem vněmu vůbec, tak také jeho  bezprostředně se odlišující momenty: já je všeobecné a předmět je  všeobecný. Onen princip nám <span class="text_2">vznikl</span> a naše přijímání vněmu není tedy již přijímáním, které se náhodně objevuje, jako u smyslové  jistoty, nýbrž je nutné. Za vzniku principu vznikly rovněž oba momenty, které se u zjevu smyslové jistoty pouze <span class="text_2">rozpadávají;</span> jeden totiž je pohyb ukazování, druhý tentýž pohyb, ale jako něco  jednoduchého; první je <span class="text_2">vnímání,</span> druhý je <span class="text_2">předmět.</span> Předmět je svou bytností totéž co pohyb, pohyb je rozvinutí a rozlišení momentů, předmět  jejich shrnutí. Pro nás či o sobě jest všeobecno jakožto princip <span class="text_2">bytností </span>vněmu a vůči této abstrakci jest to obojí, co tu rozlišeno,  vnímané a vnímání, tím nebytostným.<font class="font7"><sup><a href="#note_1" title="1" class="noteref"><sup id="back_note_1">1</sup></a></sup></font> Ale ve skutečnosti, ježto obojí jest všeobecno čili bytnost, jest obé bytostné; ježto však se k sobě vztahují jako protiklady, může býti v tom vztahu pouze jedno  bytostné a rozdíl bytostného a nebytostného se musí mezi ně  rozdělit. Jedno z nich, určené jako jednoduché, předmět, jest bytností, lhostejno, zda je vnímán nebo ne; naproti tomu však vnímání  jest jakožto pohyb čímsi nestálým, co může, ale nemusí býti, a čímsi nebytostným.</p>
<p class="second">Tento předmět je nyní třeba určit blíže a toto určení krátce  vyvodit z výsledku, který jsme získali; obšírnější vyvození sem  nepatří. Jelikož jeho princip, všeobecno, jest ve své  jednoduchosti něčím <span class="text_2">zprostředkovaným,</span> musí tuto zprostředkovanost jako svou povahu na sobě vyjadřovat; tím se předmět ukazuje jakožto <span class="text_2">věc </span><span class="text_2">mnoha vlastností.</span> Bohatství  smyslového vědění náleží vněmu, ni-</p>
<p class="font_footer">[113]</p>
<p class="block_3">koliv bezprostřední jistotě, na níž jest pouze tím, co se při  ní mimochodem odehrává; neboť jen k bytnosti vnímání náleží <span class="text_2">zápor, </span>rozdíl či rozmanitost.</p>
<h4>1. [Jednoduchý pojem věci]</h4>
<p class="second">»Toto« se tedy klade jako »netoto« či jako <span class="text_2">překonané</span> a následkem toho nikoli jako nic, nýbrž určité nic čili <span class="text_2">nicota určitého </span><span class="text_2">obsahu,</span> totiž »<i>tohoto</i>«. Smyslovost  jest tím sama ještě zde, ale nikoliv tak, jak měla býti v bezprostřední jistotě, jakožto  míněné jednotlivo, nýbrž jako všeobecno či to, co se určí jakožto  <i>vlastnost</i>.<font class="font7"><sup><sup id="back_note_2"><a href="#note_2" title="2" class="noteref">2</a> </sup></sup></font><span class="text_2">Překonání</span> se představuje ve svém  pravém dvojitém významu, který jsme pozorovali u záporna: je to zároveň <span class="text_2">popírání</span> i <span class="text_2">uchovávání;</span> nic jakožto <span class="text_2">nicota »tohoto«</span> uchovává  bezprostřednost a je samo smyslové, jest však všeobecná bezprostřednost. — Bytí je však všeobecnem z toho důvodu, že má při sobě zprostředkování či záporno; <span class="text_2">vyjadřujíc</span> to na své bezprostřednosti, jest <span class="text_2">rozlišenou, </span><span class="text_2">určitou</span> vlastností. Tím jest zároveň  položena <span class="text_2">mnohost</span>  takových vlastností, z nichž každá je záporem ostatních. Vyjádřeny v <span class="text_2">jednoduchosti</span> všeobecna, vztahují se  tyto <i>určenosti</i>, které jsou vlastnostmi, vlastně teprve následkem dalšího dodatečného určení, <span class="text_2">k sobě samým,</span> jsou vůči sobě <span class="text_2">lhostejné,</span> každá pro sebe, nezávislá na druhé. Jednoduchá, sobě samé rovná všeobecnost sama jest  však opět rozlišena a nezávislá na těchto svých určenostech; jest  ryzí vztah k sobě samé čili jest <span class="text_2">medium,</span> v němž všecky tyto určenosti jsou, v němž se tedy jako v <span class="text_2">jednoduché</span> jednotě <span class="text_2">pronikají,</span> aniž se však <span class="text_2">dotýkají;</span> neboť právě následkem participace na této všeobecnosti jsou k sobě lhostejné. — Toto abstraktní všeobecné  medium, které může býti nazváno <span class="text_2">věcností</span> či ryzí <span class="text_2">bytností,</span> není nic jiného než »zde« a »nyní« jak se prokázalo, totiž jako <span class="text_2">jednoduchý souhrn </span>mnohých »zde« a »nyní«; avšak toto mnohé jest ve <span class="text_2">své určenosti </span>samo <span class="text_2">jednoduše všeobecné.</span> Tato sůl jest jednoduché »zde« a zároveň je množná; je bílá a <i>též</i> slaná, <i>též</i> krychlová, <i>též</i> určité  <span class="text_2">váhy </span>atd. Všechny tyto mnohé vlastnosti jsou v jednom jednoduchém »zde«, v němž se tedy pronikají; žádná nemá jiné »zde« než ty druhé, nýbrž každá je v něm všude, kde jest jiná; a zároveň,  aniž je odděluje různost »zde«, neovlivňují se v tomto svém  pronikání; bělost neovlivňuje či nemění krychlovost, obojí neovlivňuje  slanost atd., nýbrž jelikož každá z nich je jednoduchým <span class="text_2">vztahováním k</span> <i>sobě</i>, ponechává ostatní v klidu a vztahuje se k nim toliko  lhostejným
</p>
<p class="font_footer">[114]</p>
<p class="block_3">»též«. Toto »též« jest tedy čisté všeobecno samo čili medium, <span class="text_2">věcnost</span>, která je shrnuje.</p>
<p class="second">V<span style="mso-spacerun:yes">    </span>tomto vztahu, který  takto vyplynul, je zprvu pozorován a vyvinut pouze charakter kladné obecnosti; naskýtá se však ještě jedna stránka, která musí být rovněž vzata v úvahu. Kdyby totiž ty mnohé určité vlastnosti byly naprosto lhostejné a vztahovaly  se zcela jen na sebe, nebyly by to vlastnosti určité; neboť jsou  čímsi takovým, jen pokud se <span class="text_2">odlišují</span> a <span class="text_2">vztahují se k jiným</span> jako protikladným. Z hlediska této protikladnosti nemohou však býti v  jednoduché jednotě svého media, která je jim právě tak bytostně vlastní, jako zápor; jejich rozlišení, pokud není lhostejné,  nýbrž výlučné, popírající něco jiného, spadá tedy mimo toto  jednoduché medium; a medium není tedy pouhým »<i>též</i>«, lhostejnou jednotou, nýbrž také <i>»jedním«, výlučnou jednotou.</i> — Jedno jest <span class="text_2">moment záporu,</span> jak se sám vztahuje jednoduše  k sobě samému a vylučuje jiné, čímž je <span class="text_2">věcnost</span> určena jakožto <i>věc</i>. Na vlastnosti je zápor jakožto <span class="text_2">určenost</span> bezprostředně jednotná s bezprostředností bytí, která jest touto svou jednotou se záporem čímsi všeobecným; jakožto <span class="text_2">jedno</span> jest však zápor jakožto uvolněný od oné jednoty s protikladem a jak je o sobě a pro sebe sama.</p>
<p class="second">V těchto momentech,  vezmou-li se dohromady, jest věc jakožto pravda vněmu, pokud je to zde nutno rozvinouti, dovedena k úplnosti. Věc je <span class="text_2">α)</span> lhostejná pasivní obecnost, ono <span class="text_2">»též«</span> mnoha vlastností či spíše <span class="text_2">materií</span>,<font class="font7"><sup><a href="#note_3" title="3" class="noteref"><sup id="back_note_3">3</sup></a></sup></font> β<span class="text_2">)</span> zápor  stejně pojatý jako něco jednoduchého čili <span class="text_2">jedno,</span> výluka protikladných vlastností, konečně γ<font class="font12">) </font>mnohé  <span class="text_2">vlastnosti</span> samy, vztah  prvních dvou momentů, zápor,jak se vztahuje k lhostejnému prvku a v něm se rozprostírá jako množství rozdílů, bod jednotlivosti, vyzařující v mnohost, v  mediu trvalosti. Po té stránce, že tyto rozdíly náleží lhostejnému  prostředí (mediu), jsou samy obecné, vztahují se jen k sobě a neovlivňují se; po té stránce však, že náleží do záporné jednoty, jsou zároveň výlučné, mají však nutně tento protikladný vztah k  vlastnostem, které jsou vyňaty z oblasti jejich vztahu »<i>též</i>«.  Smyslová všeobecnost čili <span class="text_2">bezprostřední</span> jednota bytí a záporu jest <span class="text_2">vlastností </span>teprve, pokud je z ní vyvinuto »jedno« a čistá všeobecnost,  pokud jsou od sebe odlišeny a pokud je vlastnost mezi sebou spojuje; tento její vztah k čistým bytostným momentům teprve dokončuje <i>věc</i>.
</p>
<p class="font_footer">[115]</p>
<h4><br/></h4>
<h4>2. [Rozporný vněm věci]</h4>
<p class="second">Tak to nyní stojí s věcí našeho vněmu; a vědomí je určeno jako vědomí, jež vnímá, pokud je tato věc jeho předmětem; má si ji  jen vzíti a chovati se jako ryzí receptivnost;<font class="font7"><sup><a href="#note_4" title="4" class="noteref"><sup id="back_note_4">4</sup></a></sup></font> co mu takto vyplyne,je pravda. Kdyby samo při tomto přijímání něco dělalo, změnilo by tímto dodáváním či vynecháváním pravdu. Ježto je předmět pravda a všeobecno, sobě rovné, kdežto vědomí jest pro sebe  samo čímsi měnlivým a nebytostným, může se mu přihodit, že předmět nesprávně pojme a podlehne klamu. To, co vnímá, má vědomí možnosti klamu; neboť ve všeobecnosti, která je principem, je <span class="text_2">jinakost</span> bezprostředně pro ně samo,  ale jako to, co je <span class="text_2">nicotné, </span>překonané. Jeho kritérium pravdy jest tedy <span class="text_2">rovnost sobě,</span> a jeho počínání je v tom, že pojímá vše, co je mu předmětem, jako soběrovné. Ježto je pro ně zároveň též to, co je odlišné, jest  vztahováním různých momentů svého pojímání k sobě navzájem; když se však v tomto srovnání ukáže nerovnost, pak to není nepravda předmětu (neboť předmět jest to, co se rovná sobě), nýbrž  nepravda vnímání.</p>
<p class="second">Přihlédněme nyní, jakou zkušenost dělá vědomí při svém skutečném vnímání. Tato zkušenost jest <span class="text_2">pro  nás</span> již obsažena v právě vyloženém rozvoji předmětu a chování vědomí k němu a bude pouhým rozvinutím rozporů, které jsou v tom obsaženy. — Předmět, který přijímám, nabízí se jako <span class="text_2">čistě  jeden;</span> také na něm pozoruji vlastnost, která je <span class="text_2">všeobecná,</span> čímž však překračuje jednotlivost. První bytí předmětné bytnosti jakožto jedné nebylo  tedy jejím pravým bytím; jelikož <span class="text_2">předmět</span> jest pravda, připadá nepravdivost na mne a pojetí bylo nesprávné. Pro <span class="text_2">všeobecnost,</span> která vyznačuje vlastnost, musím vzíti předmětnou bytnost naopak jako <span class="text_2">společenství</span> vůbec. Vnímám nyní dále  vlastnost jako <i>určitou</i>, <span class="text_2">protikladnou</span> vůči jinému a vylučující  toto jiné. Nepojal jsem tedy předmětnou bytnost ve skutečnosti správně, když jsem ji určil  jako <i>společenství</i> s jinými či jakožto kontinuitu, a musím naopak,  abych zachoval <i>určitost</i> vlastnosti, kontinuitu rozdělit a míti  předmětnou bytnost za výlučné jedno.<font class="font7"><sup><a href="#note_5" title="5" class="noteref"><sup id="back_note_5">5</sup></a></sup></font> Na odděleném jednom nacházím mnoho takových vlastností, které se navzájem neovlivňují, nýbrž jsou vůči sobě navzájem lhostejné; nevnímal jsem tedy  předmět správně, když jsem jej pojal jako něco <i>vylučujícího</i>, ale  jako dříve byl pouze kontinuitou vůbec, tak je nyní všeobecným  <i>společným mediem</i>, v němž jsou četné vlastnosti jako smyslové <span class="text_2">všeobec-</span>
</p>
<p class="font_footer">[116]</p>
<p class="block_3"><span class="text_2">nosti,</span> každá je pro sebe a jako  <i>určitá</i> vylučuje jiné. To jednoduché a pravdivé, co vnímám, není však následkem toho všeobecné medium, nýbrž je to <i>jednotlivá vlastnost</i> pro sebe, která však  takto není ani vlastnost, ani určité bytí; neboť není nyní ani na  nějakém »jednom«, ani ve vztahu k jiným. Vlastností je však pouze na  jednom a určitá je jen ve vztahu k druhým. Jakožto tento čistý vztah k  sobě samé zůstává pouze <span class="text_2">smyslovým bytím</span> vůbec, jelikož nemá již při sobě rys zápornosti; a vědomí, pro něž nyní jest smyslové bytí,  je pouze <span class="text_2">mínění,</span> tj. vybočilo úplně z vnímání a vrátilo se do sebe. Avšak smyslové bytí a mínění přechází samo ve vnímání; jsem  vržen zpět k počátku a znovu stržen do téhož kolotání, které se i v  každém momentu i jako celek ruší.</p>
<p class="second">Vědomí jím tedy nutně probíhá znovu, ale zároveň nikoliv stejně jako poprvé. Učinilo totiž o vnímání zkušenost, že výsledek a  pravda vnímání jest jeho rozklad, či reflexe z pravdy do sebe. Tím  se pro vědomí určilo, jak jest jeho vněm bytostně utvářen, totiž  nikoliv jako jednoduché čisté pojímání, nýbrž v <span class="text_2">tomto pojímání</span> zároveň jako <span class="text_2">odraz do sebe</span> z oblasti pravdy. Tento návrat vědomí do sebe, který se bezprostředně <span class="text_2">vměšuje</span> do čistého pojímání — neboť to se ukázalo jako pro vnímání bytostné — proměňuje pravdu. Vědomí poznává zároveň tuto stránku jako svou a bere ji na sebe, čímž tedy uchová pravdivý předmět čistým. — Tím je nyní, jako se to přihodilo u smyslové jistoty, ve vnímání přítomna ta  stránka, že vědomí je zatlačováno zpět do sebe, ale zprvu ne v tom  smyslu, jak tomu bylo u smyslové jistoty, jako by mu připadala <span class="text_2">pravda </span>vnímání; nýbrž vědomí naopak poznává, že mu připadá <span class="text_2">nepravda, </span>která se ve vnímání vyskytuje. Tímto poznáním jest však zároveň schopno překonati tuto nepravdu; rozeznává své pojímání pravdy od nepravdy svého vnímání, koriguje tuto nepravdu a potud, že tuto korekturu provádí samo, připadá ovšem pravda, jakožto  pravda <i>vnímání, jemu</i>. Počínání vědomí, kterému nyní musíme věnovati pozornost, utváří se tedy tak, že vědomí již pouze nevnímá,  nýbržje si též vědomo své reflexe do sebe a samo ji odděluje od  jednoduchého pojímání.<font class="font7"><sup><a href="#note_6" title="6" class="noteref"><sup id="back_note_6">6</sup></a></sup></font></p>
<p class="second">Zachycuji tedy zprvu věc jako jednu a musím ji udržeti v tomto pravdivém určení; vyskytne-li se v pohybu vnímání něco, co je s  tím v rozporu, pak v tom musím poznat svoji reflexi. Ve vněmu se  nyní vyskytují též různé vlastnosti, které se zdají vlastnostmi  věci; avšak věc jest jedna a o této různosti, kterou by věc přestala být  jednou,
</p>
<p class="font_footer">[117]</p>
<p class="block_3">jsme si vědomi, že připadá nám. Tato věc jest tedy vskutku bílá jen, když působí na <span class="text_2">naše</span> oko, slaná pro <span class="text_2">náš</span> jazyk, <span class="text_2">též</span>  krychlová pro náš hmat atd. Úplnou rozdílnost těchto stránek nebereme z  věci, nýbrž ze sebe; rozkládají se nám tak pod naším okem zcela  odlišným od jazyka atd. Jsme tudíž oním <span class="text_2">všeobecným  prostředím, </span>v němž se takové momenty odlučují a jsou pro sebe. Tím tedy, že považujeme určení býti všeobecným mediem za svou reflexi,  získáváme soběrovnost a pravdu věci, že je jedna.</p>
<p class="second">Každá z těchto <span class="text_2">odlišných stránek,</span> které vědomí bere na sebe, je však sama pro sebe, pojata jako obsažená v obecném mediu, stránkou <i>určitou</i>: bílé je pouze v protikladu k černému atd. a  věc jest jedna právě tím, že se staví proti jiným. Nevylučuje však  jiné věci ze sebe, pokud je jedna — neboť býti jedním jest všeobecné vztahování k sobě samému, a tím, že jest jedna, je naopak všem rovna — ale vylučuje je <i>určeností</i>. Věci samy tedy jsou o <span class="text_2">sobě </span><span class="text_2">a pro sebe určité;</span> mají vlastnosti,  jimiž se od sebe navzájem odlišují. Tím, že <span class="text_2">vlastnost</span> je <span class="text_2">vlastní</span>  vlastností věci čili určením na věci samé, má věc <i>více</i> vlastností. Neboť za prvé věc je pravda, věc je <span class="text_2">sama o sobě;</span> a co je na věci,<font class="font7"><sup><a href="#note_7" title="7" class="noteref"><sup id="back_note_7">7</sup></a></sup></font> je na ní jako její vlastní bytnost, nikoliv vlivem jiných věcí; tedy za druhé nejsou určitými vlastnostmi pouze vlivem jiných věcí a pro jiné věci,  nýbrž na věci samé; jsou však určitými vlastnostmi na <span class="text_2">věci</span> pouze, pokud je více vlastností od sebe se lišících; a za třetí, pokud jsou  tak v samé věcnosti, jsou o sobě a pro sebe a lhostejné vůči sobě  navzájem. Jest tedy vpravdě věc sama bílá, <span class="text_2">též</span> krychlová, <span class="text_2">též</span> slaná atd., čili věc jest ono <span class="text_2">»též«</span> čili <span class="text_2">všeobecné medium,</span> v němž vlastnosti trvají jedna vedle druhé, aniž se dotýkají a ruší; a vezmeme-li  věc takto, vezmeme ji jako pravdu.</p>
<p class="second">Při tomto vnímání je si nyní vědomí zároveň vědomo, že se obráží <span class="text_2">také</span>  v sobě samém a že ve vnímání máme moment, který je protikladem onoho »<i>též</i>«. Tento moment jest však <i>jednota</i> věci se sebou samou, jež ze sebe vylučuje rozdílnost. Tuto jednotu tedy musí vědomí vzíti na sebe; neboť věc sama jest trvání <span class="text_2">mnohých </span><span class="text_2">odlišných a nezávislých vlastností.</span>  Praví se tedy o věci, že <span class="text_2">je</span> bílá, <span class="text_2">též</span> krychlová a <span class="text_2">též</span> slaná atd. Ale <span class="text_2">pokud</span> je bílá, není krychlová, a <span class="text_2">pokud</span> je krychlová a též bílá, není  též slaná atd. <span class="text_2">Sjednocení</span>  těchto vlastností připadá pouze vědomí, které tedy má za úkol nenechat  je splývat ve věci. Za tím účelem přináší sem ono <span class="text_2">»pokud«,</span> kterým drží vlastnosti od sebe, a věc jakožto jejich »též«. Za tím  účelem
</p>
<p class="font_footer">[118]</p>
<p class="block_3">bere vědomí onu <span class="text_2">jednotu</span> na sebe teprve tak, že to, co bylo nazváno vlastností, si představujeme jako <span class="text_2">nezávislou  látku (materii).</span> Věc jest takto povýšena v pravé <span class="text_2">»též«,</span> a to tím způsobem, že se stává souborem látek (materií), a místo aby byla jednotou, jest  pouhým obklopujícím povrchem.<font class="font7"><sup><a href="#note_8" title="8" class="noteref"><sup id="back_note_8">8</sup></a></sup></font></p>
<p class="second">Pohlédneme-li zpět na to, co vědomí bralo na sebe dříve a co na sebe bere nyní, co dříve připisovalo věci a co jí připisuje  teď, pak se ukazuje, že střídavě činí právě tak samo sebe i věc  obojím, čistým <span class="text_2">jedním</span> beze vší mnohosti i oním »<i>též</i>« rozloženým v samostatné látky (materie). Vědomí tedy shledává tímto srovnáváním nejen, že <span class="text_2">jeho</span> pojímání pravdy má v sobě <span class="text_2">rozdíl  pojetí</span> a <span class="text_2">návratu </span><span class="text_2">do sebe</span>, nýbrž že naopak pravda  sama, totiž věc, se ukazuje tímto dvojitým způsobem. Tím je dána zkušenost, že věc se <span class="text_2">pro</span> pojímající vědomí představuje určitým způsobem, ale <span class="text_2">zároveň</span> tento způsob, kterým se představuje, též <span class="text_2">překračuje</span> a je v sebe <span class="text_2">reflektována</span>, čili sama o sobě má protikladnou pravdu.</p>
<h4>3. [Pohyb k nepodmíněné obecnosti a k říši rozvažování]</h4>
<p class="second">Vědomí samo překročilo tedy též tento druhý způsob, jak sepři vnímání chová, totiž považovat věc za pravou soběrovnost,  sebe však za nerovnost, za to, co se z rovnosti vrací do sebe sama,  a předmět jest mu nyní celý tento pohyb, který byl dříve rozdělen mezi předmět a vědomí. Věc je jedna, v sobě reflektovaná, je <span class="text_2">pro</span><span class="text_2">sebe;</span> ale rovněž i <span class="text_2">pro něco jiného;</span> a to čímsi <span class="text_2">jiným</span> pro sebe než pro jiné věci. Věc je podle toho pro sebe a <span class="text_2">rovněž</span> pro jiné věci <span class="text_2">dvojnásobným</span> rozdílným bytím, ale je  <span class="text_2">také jedno;</span> jednota  však odporuje této její rozdílnosti; vědomí by musilo podle toho opět  vzíti na sebe toto jednocení<font class="font7"><sup><a href="#note_9" title="9" class="noteref"><sup id="back_note_9">9</sup></a></sup></font> a distancovati je od věcí. Musilo by se tedy říci, že <span class="text_2">pokud</span> je věc pro sebe, není pro jiné. Avšak věci samé náleží rovněž jedinost, jak o tom vědomí učinilo zkušenost; věc je  bytostně reflektována v sobě. Ono »též« čili lhostejný rozdíl připadá  tedy zajisté právě tak věci jako jedinost, ale poněvadž to obojí je  různé,nepřipadá to téže věci, nýbrž <span class="text_2">různým</span> věcem; rozpor, který má předmětná bytnost vůbec v sobě, rozděluje se mezi dva předměty. Věc jest tedy zajisté o sobě a pro sebe soběrovná, ale tato jednota  věci se sebou je porušována jinými věcmi; tak je udržena jednota  věci a zároveň je jinakost mimo věc, jakož i mimo vědomí.</p>
<p class="second">Ačkoliv je rozpor předmětné bytnosti nyní takto rozdělen mezi různé věci, dojde nicméně rozdíl přece až k oddělené jednotlivé
</p>
<p class="font_footer">[119]</p>
<p class="block_3">věci samotné. — <span class="text_2">Rozdílné věci</span> jsou tedy vzaty každá <span class="text_2">pro sebe;</span>a rozdíl spadá mezi ně navzájem tak, že žádná z nich není  rozdílnáod sebe samé, nýbrž pouze od jiných věcí. Každá je však eo ipso určena <span class="text_2">jako odlišná</span> a má v <span class="text_2">sobě</span> bytostný rozdíl od těch ostatních;ale zároveň ne tak, že by to byl protiklad v ní samé, nýbrž věc  sama je pro sebe <span class="text_2">jednoduchá určenost</span>, která tvoří její <span class="text_2">bytostný</span> charakter, jímž jest odlišena od druhých. Jelikož rozdílnost je ve  věci, jev ní vskutku nutně jako <span class="text_2">skutečný</span> rozdíl rozmanitého uzpůsobení. Avšak ježto <span class="text_2">bytnost</span> věci tvoří ta určenost, kterou se odlišuje od jiných a je čímsi zvlášť pro sebe, je toto ostatní rozmanité  uzpůsobení na ní to nebytostné. Věc má tak sice ve své jednotě  dvojnásobné <span class="text_2">»pokud«</span>, avšak nestejné hodnoty, čímž se tato protikladnost tedy nestává skutečnou protikladností věci samé; nýbrž pokud  věc dochází svým <span class="text_2">absolutním rozdílem</span> k protikladnosti, je v ní vůči jiné věci, která je mimo ni. Ostatní rozmanitost jest sice  též nutně ve věci, takže ji z ní nelze vynechati, ale je pro ni  nebytostná.</p>
<p class="second">Tato určenost, tvořící bytostný rys věci a odlišující věc ode  všech ostatních, jest nyní určena tak, že věc je jí v protikladu k  jiným, ale má se v tomto protikladu udržovat pro sebe.<font class="font7"><sup><a href="#note_10" title="10" class="noteref"><sup id="back_note_10">10</sup></a></sup></font> Avšak věcí či jedním,jsoucím pro sebe, jest pouze, pokud není v tomto vztahu k druhým; neboť v tomto vztahu je naopak pokládána za souvislou s  jinými a souvislost s jiným je konec bytí pro sebe. Právě <span class="text_2">absolutním</span><span class="text_2">charakterem</span> a jeho protikladem <span class="text_2">vztahuje se</span> k <span class="text_2">jiným</span> věcem a je bytostně jen toto vztahování; vztah je však zápor jeho  samostatnosti a věc naopak na svou bytostnou vlastnost hyne.</p>
<p class="second">Tuto nutnost, aby vědomí učinilo zkušenost, že věc hyne právě tou určenosti, jež znamená její bytnost a její bytí pro sebe,  lze v krátkosti v jejím jednoduchém pojmu vysvětlit takto. Věc je  pokládána za bytí <span class="text_2">pro sebe</span> či absolutní zápor vší jinakosti, tudíž za absolutní zápor, který se vztahuje pouze sám k sobě; avšak  zápor,který se vztahuje sám k sobě, je překonáním <span class="text_2">sebe sama,</span> čili má svou bytnost v něčem jiném.</p>
<p class="second">Vskutku určení předmětu, které nám vyplynulo, neobsahuje nic jiného; má míti sám v sobě bytostnou vlastnost, která tvoří  jeho jednoduché bytí pro sebe, při této jednoduchosti však také  rozdílnost, která má sice být nutná, ale nemá tvořit bytostnou  určenost. Ale to je rozdíl, který je již pouze ve slovech; určení, jež je  <span class="text_2">mimo</span><span class="text_2">bytostnost</span>, které má býti přesto  zároveň <span class="text_2">nutné</span>,  překonává se samo čili je tím, co bylo právě nazváno záporem sebe sama.
</p>
<p class="font_footer">[120]</p>
<p class="block_3">Tím padá poslední <span class="text_2">»pokud«,</span> které oddělovalo bytí pro sebe a bytí pro jiné; předmět jest naopak v <span class="text_2">témže  ohledu protikladem</span><span class="text_2">sebe sama; je pro sebe</span>, <span class="text_2">pokud je pro druhé</span>, a je <span class="text_2">pro druhé, pokud</span><span class="text_2">je pro sebe.</span> Jest <span class="text_2">pro sebe</span>, reflektován v sobě, jeden;  ale toto <span class="text_2">bytí</span><span class="text_2">pro sebe,</span> reflektované v sobě, tj.  bytí jedním jest v jednotě se svým opakem, <span class="text_2">bytím pro jiné</span>, a jest proto kladeno jen jako překonané;či toto <span class="text_2">bytí pro sebe</span> jest právě tak <span class="text_2">mimo bytnost</span> jako to, které jedině mělo býti mimo bytnost, totiž vztah k druhým.</p>
<p class="second">Předmět jest následkem toho ve svých čistých určenostech či v určenostech, jež měly tvořiti jeho esenci, překonán právě  tak,jako se stal překonaným ve svém smyslovém bytí. Ze smyslového bytí se stává všeobecnem; ale toto všeobecno, <span class="text_2">pocházejíc ze smyslovosti,</span> jest jí <span class="text_2">podmíněno,</span> a není tedy vůbec vpravdě  soběrovné, nýbrž je to <span class="text_2">opakem ovlivněné</span> všeobecno, které se prostě rozdvojuje v extrémy jednotlivosti a všeobecnosti, jednosti vlastností a  onoho»též« nezávislých látek (materií). O těchto čistých určenostech  sezdá, že vyjadřují esenci samu, ale jsou pouhé <span class="text_2">bytí pro sebe,</span> zatížené<span class="text_2">bytím pro jiné;</span> ježto je však obé  bytostně v téže <span class="text_2">jednotě,</span>  jest tu nyní nepodmíněná absolutní všeobecnost a vědomí teprve zde  vstupuje vpravdě do říše rozvažování.</p>
<p class="second">Smyslová jednotlivost tedy sice mizí v dialektickém pohybu bezprostřední jistoty a stává se všeobecností, ale pouze <span class="text_2">smyslovou všeobecností.</span> Mínění zmizelo a vnímání  bere předmět, jak jest o sobě čili jako všeobecno vůbec; jednotlivost tedy na něm vystupuje  jako pravá jednotlivost, jako bytí <span class="text_2">jednoho  o sobě</span> a jako <span class="text_2">reflektovanost</span><span class="text_2">v sobě samém.</span> Jest to však ještě <span class="text_2">podmíněné</span> bytí pro sebe, <span class="text_2">vedle</span><span class="text_2">něhož</span> se vyskytá jiné bytí pro sebe,  totiž všeobecnost opačná vůči jednotlivosti a jí podmíněná; ale oba tyto extrémy, jež jsou v  rozporu, jsou nejen navzájem vedle sebe, nýbrž v jednotě; nebo, což  jest totéž, to, co je oběma společné, bytí <span class="text_2">pro  sebe,</span> jest zatíženo protikladem vůbec, tj. zároveň není <span class="text_2">bytím  pro sebe.</span> Tyto momenty hledí sofistika vnímání zachránit před jejich rozporem a udržeti je  rozeznáváním různých <span class="text_2">ohledu,</span> oním »též« a <span class="text_2">pokud«,</span> jakož i chopit se pravdy rozlišením toho, co je <span class="text_2">mimo  bytnost,</span> od <span class="text_2">bytnosti,</span> která je k tomu v protikladu. Leč místo aby tato východiska vyloučila klam v pojímání, ukazují se naopak sama jako nicotná; a pravda,která má být získána touto logikou vněmu, ukazuje se v témže ohledu protikladem, a tím ukazuje též, že její bytnost je  všeobecnost bez rozdílů a určení.
</p>
<p class="font_footer">[121]</p>
<p class="second">Tyto prázdné abstrakce, <span class="text_2">jednotlivost</span> a k ní protikladná <span class="text_2">všeobecnost,</span> stejně jako <span class="text_2">bytnost</span> spojená s tím, co je mimo bytnost, <span class="text_2">nebytostné,</span> které je zároveň nutné, jsou ony mocnosti, jichž hříčkou je vnímající, často takzvané zdravé lidské rozvažování: tato  »zdravá mysl«, která se pojímá jako ryzí reální vědomí, jest při  vnímání pouhou hříčkou těchto abstrakcí — je vůbec nejchudší tam, kde míní, že je nejbohatší. Sama honěna dokola těmito nebytostmi,  vrhána jedním do náručí druhému, zpěčuje se pravdě a ve snaze  udrželi a tvrditi pomocí své sofistiky střídavě jedno a pak pravý opak,  míní o filosofii, že se zabývá toliko samými entia rationis.  Filosofie se vskutku zabývá také jimi a uznává v nich čisté bytnosti,  absolutní prvky a mocnosti; ale tím je poznává zároveň v <span class="text_2">jejich určenosti,</span> a je proto pánem nad nimi, kdežto ona vnímající schopnost  rozvažování je považuje za pravdu a je jimi hnána ze scestí na cestí. Sama nedochází k vědomí, že v ní vládnou takové jednoduché esence,  nýbrž myslí si, že zachází stále se zcela opravdovou látkou a  obsahem,tak jako smyslová jistota neví, že její bytností je prázdná  abstrakce čistého bytí; ale ve skutečnosti jsou to ony (ryzí abstrakce),  na jichž základě se pohybuje vší látkou a obsahem; ony ryzí  abstrakce jsou pojítkem a vládou nad celou schopností rozvažovací a  jedině ony jsou tím, čím je smyslovost <span class="text_2">jakožto  bytnost</span> pro vědomí, co určuje vztahy vědomí k smyslovosti a v čem se odehrává pohyb vnímání a jeho pravdy. Tento průběh, ustavičně se střídající  určování pravdy a překonávání tohoto určování, je vlastním obsahem každodenního a ustavičného počínání vnímajícího vědomí  mínícího,že se pohybuje v pravdě. Postupuje v tom nezadržitelně k  výsledku,jímž je stejné překonání všech těchto bytostných esencí či  určení,jest si však v každém jednotlivém okamžiku vědomo pouze této<span class="text_2">jedné určenosti</span> jakožto pravdy a pak  opět jejího protikladu. Větří sice jejich nebytostný ráz; aby je zachránilo proti hrozícímu  nebezpečí, přechází k té sofistice, že nyní tvrdí jakožto pravdu  to, co právě samo jistilo jako nepravdu. — K čemu vlastně chce povaha těchto nepravých bytností dohnat schopnost rozvažovací, aby  totiž tyto myšlenky o oné <span class="text_2">všeobecnosti</span> a <span class="text_2">jednotlivosti,</span> o <span class="text_2">»též«</span>  a »jednom«, o oné <span class="text_2">bytostnosti,</span> jež jest <span class="text_2">nutně</span> spjata s něčím <span class="text_2">mimo bytnost</span>a o <span class="text_2">nebytostném,</span> které je přece nutné — aby <span class="text_2">myšlenky</span> o těchto nesmyslnostech dala <span class="text_2">dohromady,</span> a tím je překonala, tomu se rozvažování vzpírá, buď se opírajíc o <span class="text_2">»pokud«</span> a rozmanité <span class="text_2">ohledy,</span>nebo tím, že bere jednu myšlenku na sebe, aby druhou uchovalo
</p>
<p class="font_footer">[122]</p>
<p class="block_3">oddělenu a jako pravdivou. Avšak povaha těchto abstrakcí svádí je o sobě a pro sebe dohromady; zdravá lidská mysl jest jejich  kořistí a tyto abstrakce ji honí dokola ve svém kroužícím víru.  Když jim tak chce dáti pravdu tím, že jednou bere na sebe jejich  nepravdivost, podruhé však nazývá klam zdáním nespolehlivých věcí a odděluje bytostné od toho, co je pro ně nutné, a přece nemá  patřit k bytnosti, a trvá na pravdivosti prvního proti druhému,  nezachraňuje jim jejich pravdu, sobě však dává nepravdu.</p>
<p class="font_footer">[123]</p>

<p class="nadpis">Vněm, aneb věc a klam</p>
<dt id="note_1">[<a href="#back_note_1" title="1">←1</a>]</dt>
<dd><p class="block_1"><sup></sup>Jako u smyslové jistoty, tak i u vnímání je nejprve  bytostnou, jedině důležitou stránkou předmět, poněvadž v něm jest dána pravá  skutečnost, nezávislá na tom, zda ji kdo vnímá či nikoli. Tak pojímá věci  zdravá lidská<font class="font12">mysl, když je vnímá a vyjadřuje se o nich. Filosofie vněmu  obsahuje: 1. popis vněmu, jeho předmětu, totiž a) vlastností a b) věci  jakožto prostředí,</font><font class="font12">v němž se vlastnosti pronikají. 2. rozpory vnímání, v kterých  se původní,</font><font class="font12">pravá skutečnost vněmu rozplývá.</font></p></dd>
<dt id="note_2">[<a href="#back_note_2" title="2">←2</a>]</dt>
<dd><p class="block_2"><sup></sup>Vlastnost je základ  věci: jest smyslové »toto« v překonané podobě, tj. jakožto všeobecně pojatá kvalita. Vlastnost je tedy střední člen  mezi smyslovosti, která je naprosto individuální, a všeobecnem, čili je  partikulárnost.<font class="font12">S ní je kladena zároveň rozlišnost od jiných vlastností, které  jsou mnohé,</font><font class="font12">a jejich jednota, v níž tyto vlastnosti jsou vedle sebe, aniž  se ovlivňují, a to</font><font class="font12">je věc. Substance jest tedy u Hegela výsledek vlastností,  nikoliv naopak.</font><font class="font12">Substance jest v sobě samé všeobecnou kompenetrací vlastnosti,  jejich juxtaposicí, dále je výlukou vlastností protikladných, rozporných,  konečně ve</font><font class="font12">vztahu k druhým substancím je jednotou, která je vylučuje, je  tedy zároveň obecná a jednotlivá.</font></p></dd>
<dt id="note_3">[<a href="#back_note_3" title="3">←3</a>]</dt>
<dd><p class="block_3"><sup></sup>Materie, pojem  soudobé přírodovědy, jsou »fluida« jako látka kalorická,<font class="font12">elektrická, magnetická atd. Vlastnosti, na něž Hegel myslí,  nejsou tedy</font><font class="font12">pouze »smyslové kvality«.</font></p></dd>
<dt id="note_4">[<a href="#back_note_4" title="4">←4</a>]</dt>
<dd><p class="block_4"><sup></sup>Auffassen,  přijímání, pojímání: že má zde význam »receptivita«, vyplývá<font class="font12">z  kontextu.</font></p></dd>
<dt id="note_5">[<a href="#back_note_5" title="5">←5</a>]</dt>
<dd><p class="block_5"><sup></sup>Dialektika vnímání  je zprvu dialektikou kontinuity a diskontinuity. Kontinuita předmětu je v rozporu s určitostí kvality, je-li  zdůrazněna tato určitost, stává se smyslovým »tímto« a přestává být kvalitou.  Vědomí nyní<font class="font12">bere tento rozpor na sebe (tak to činí moderní pojetí  počínajíc Galileim a</font><font class="font12">Lockem) a chce uchovat věc samu čistou od rozporu, rozpor je  pouze jeho</font><font class="font12">subjektivní klam.</font></p></dd>
<dt id="note_6">[<a href="#back_note_6" title="6">←6</a>]</dt>
<dd><p class="block_6"><sup></sup>Vnímání, původně  naivně oddané předmětu, uvědomuje si nyní svou subjektivní povahu, a to na otázce obecného a jedinečného momentu  věci a<font class="font12">jejich vztahu. Každý z těchto momentů odkazuje k druhým;  neobjektivnější</font><font class="font12">— obecno — přechází ve zvláštní, a to pak v jedinečné »toto«  smyslové</font><font class="font12">vlastnosti. Tím se dialektika zdánlivě vrací k smyslové  jistotě, ale ve skutečnosti tak činí na novém stupni, poněvadž nyní jest tato  smyslová jistota</font><font class="font12">pojata jako něco subjektivního, jako »reflexe do subjektu«,  jako </font><font class="font6">klam.</font><font class="font12"> subjektivní. Z rozdílu bytostného a nebytostného, který  charakterisuje první,</font><font class="font12">naivní fázi vnímání, přechází se k rozdílu pravda — klam či  objektivní —</font><font class="font12">subjektivní.</font></p></dd>
<dt id="note_7">[<a href="#back_note_7" title="7">←7</a>]</dt>
<dd><p class="block_7"><sup></sup>Rozlišení »věc sama« či »věc o sobě« a to, co je na věci;  první stránkou<font class="font12">je věcnost, kterou věc je věcí a se všemi ostatními věcmi se  shoduje, druhá</font><font class="font12">bytnost, kterou se odlišuje od věcí jiného druhu.</font></p></dd>
<dt id="note_8">[<a href="#back_note_8" title="8">←8</a>]</dt>
<dd><p class="block_8"><sup></sup>Vrací se tedy  dialektika diskontinuity a kontinuity, ale v obrácené podobě;<font class="font12">původně se vycházelo od kontinuity předmětu jako obecného a  došlo se</font><font class="font12">k diskontinuu smyslového »tohoto«, nyní se od jednoty předmětu  došlo ke</font><font class="font12">kontinuálním fluidům, do nichž jen subjektivně zakreslujeme  hranice věcí.</font><font class="font12">Dialektika obecného a zvláštního ve věcech se stává  dialektikou dělby kontinua nebo dialektikou komposice věcnosti z diskontinuit. Tím  že však znovu objektivuje.</font></p></dd>
<dt id="note_9">[<a href="#back_note_9" title="9">←9</a>]</dt>
<dd><p class="block_9"><sup></sup>Ineinssetzung.</p></dd>
<dt id="note_10">[<a href="#back_note_10" title="10">←10</a>]</dt>
<dd><p class="block_10"><sup></sup>Bytnost, kterou se věc odlišuje od věcí jiného druhu, je  tedy výtvor vědomí, kterým se vědomí snaží uniknout rozporu věci. Vědomí se  snaží uniknouti poznání, že věcné momenty tvoří rozpor (tak jedno — též,  bytí pro<font class="font12">sebe — bytí pro jiné, bytostné — nebytostné). Ve vnímání  pomalu vystupuje do popředí v předmětu samém »bytí pro sebe«, ale  nedůsledně a rozporně, v tom je nutnost přechodu k vyššímu stupni dialektiky,  k stupni</font><font class="font12">rozvažování a síly. Síla a schopnost rozvažovati, zjev a nadsmyslový svět</font></p></dd>
</body>
</html>