<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="cs">
<head>
    <title>FENOMENOLOGIE DUCHA</title>
    <link href="../Styles/stylesheet.css" rel="stylesheet" type="text/css"/>
    <link href="../Styles/template.css" rel="stylesheet" type="text/css"/>
    
  </head>
  <body>
	<h2 id="uyfzYwaVaJgt23IIwHcXC92" class="sigil_not_in_toc">HEGELOVA FENOMENOLOGIE</h2>
	<p class="block_3"><span class="text_17">I. </span>Není možné v předmluvě<sup><a href="#note_1" title="1" class="noteref"><sup id="back_note_1">1</sup></a></sup> analysovat všechny vlivy, které podmínily vznik a určily charakter Hegelovy dialektiky, jejímž je Fenomenologie prvním velkým svodem. Omezíme se proto na vysvětlení kusé a náznakové, v němž se pokusíme ukázat souvislost Fenomenologie se společenským a myšlenkovým kvasem, z něhož vyrůstala, naznačíme její obsah a význam jejích hlavních koncepcí a vyložíme stanovisko, z něhož je napsána, aby tím byla čtenáři umožněna alespoň povšechná orientace.</p>
	<p class="second">Hegelova Fenomenologie vyrůstá z myšlenkově bohatého a hybného prostředí, jaké představovala německá filosofie na sklonku 18. století. Německá filosofie této doby znamená v několika ohledech vrchol dosavadního filosofického vývoje: Proniká pod vlivem nových objevů vědních k myšlence organického sepětí přírody, jímž je překonáno dosavadní pojetí přírody jako určitého druhu mechanismu, jako souboru věcí, který předpokládá nebo alespoň zcela nevylučuje vnějšího pořadatele. Uvádí historické pojetí do společenského zkoumání a ruší tím nehistorickou a mechanickou koncepci, podle níž vznikají společenské útvary smlouvou vzájemně nezávislých individuí. Vyzvedá rozum a svobodu jako vůdčí principy společenského pokroku. Formuluje základní zásady idealistické dialektiky a vypracovává světový názor věcně neslučitelný s theologií. Těmito nesporně progresivními myšlenkami, jež vyjadřuje často v extrémně vypjaté formě, představuje německá filosofie ideální protějšek k reálné německé skutečnosti té doby, komické převrácení německé miserie. Neboť Německo koncem 18. století je po stránce ekonomického společenského vývoje velmi zaostalá země. V důsledku nešťastného výsledku třicetileté války nevznikl v Německu centralisovaný národní stát a Německo se nepodílelo na hospodářském a kulturním rozmachu, jímž prošly některé zá–</p>
	<p class="block_2">[5]</p>
	<p class="block_3">padní státy, především Anglie a Francie. Německý despotismus byl o to přísnější a krutější, že byl rozdělen v despotismy nesčetné: Německá říše se skládala téměř z 300 teritorií, v jejichž čele stáli malí nebo větší despotové, světská nebo církevní knížata. Feudální zlořády a despotická libovůle nedostoupily nikde takového stupně jako v těchto německých knížectvích, jejichž hlavy si hrály na absolutistické »osvícené« monarchy. Nezřízená korupce, prodávání míst, pronajímání vojáků do ciziny, represe za jakýkoli projev nesouhlasu, to byly charakteristické rysy Německa v této době.</p>
	<p class="second">Za těchto okolností se nemohla vytvořit jednotná a silná buržoasie, která by byla reálnou silou v politickém životě země. Německá buržoasie, slabá a rozptýlená, nemohla pomýšlet na revoluci. Průmyslové podniky byly nečetné, různá teritoria měla protichůdné hospodářské zájmy. Nicméně prochází německá buržoasie v 18. století pozvolným hospodářským vzestupem, který ovšem jen zcela výjimečně překročil meze malovýroby. V polovině 18. století se tento hospodářský vzestup začal projevovat v oblasti nadstavby. Dochází k vytvoření buržoasního písemnictví odlišného od převážně francouzský orientované pseudokultury německých dvorů, dochází k vytvoření filosofie, která zprvu nesměle přijímá podněty z francouzského a anglického osvícenství, brzy je však předčí řadou nových koncepcí, k nimž dává podnět vývoj vědy i společnosti v západní Evropě. Nastává zjev, který zdánlivě vyvrací naše představy o souvislosti duchovní kultury s kulturou materiální, neboť tato zaostalá země ze sebe v krátké době vydává celou plejádu uměleckých a filosofických talentů prvního řádu. Ve skutečnosti se ovšem dá právě tento zjev, který naprosto není ojedinělý – připomeňme jen stejně překvapující úroveň ruské literatury v období jen o něco málo pozdějším – vyložit jako výsledek složitých vzájemných vztahů společenských a kulturních sil, především tím, že německá filosofie, protože vystoupila historicky opožděně, mohla zobecnit nové objevy vědní, jež už nebyl s to zachytit francouzský materialismus, i reflektovat společenské důsledky francouzské revoluce.</p>
	<p class="second">Nesmělost počátků, které se projevují slabými ohlasy francouzského osvícenství, nesvědčí ve filosofii zprvu nijak o pozdější velikosti. Teprve v poslední čtvrtině století se německá filosofie naráz a nepřipraveně vzepne k neobyčejné úrovni. Na tomto mohutném vzestupu arci není nic nepochopitelného, uvážíme-li, že v Německu byla udržována filosofická tradice na mnoha universi –</p>
	<p class="block_2">[6]</p>
	<p class="block_3">tách, jejichž množství souviselo s rozdrobeností německého území. Vliv školské kultury se mohl projevit pouze málo plodným rozvíjením metafysického, v podstatě scholastického obsahu, v tehdejších evropských souvislostech zcela překonaného, dokud emancipační úsilí rozvíjejícího se měšťanstva nevytvořilo pro novou filosofii společenskou základnu. Tato filosofie pak, využívajíc výtěžků západní filosofie a čerpajíc nové podněty z vývoje vědy i společenského života, proběhne od osmdesátých let 18. století oslnivou drahou, která rázem zjedná Německu pověst filosofického národa.</p>
	<p class="second">Prvním velkým úkolem německé bužoasní filosofie, s nímž se skvěle vypořádá, bude kritika wolffovské filosofie, německé to »školské« metafysiky, která byla ideologickým výtvorem německé feudální zaostalosti i prostředkem obrany. Tato metafysika byla zcela jiný typ metafysiky než ona, kterou odhalil Engels jako součást moderního přírodovědeckého myšlení. Konservujíc aristotelskou metafysiku, představovala wolffovská filosofie pokračování tradice scholastické filosofie, na niž ostatně navazovala i svou důvěrou v dokazatelnost existence boží i tím, že theologie, byť zredukovaná na »rozumné myšlenky« o bohu a o duši, tvořila její integrální součást. Jedině ve světě vytvořeném a zřízeném bohem není místo pro noetické pochybnosti, jež s sebou přinášel vývoj vědy i filosofie, a tím ani pro pochybnosti o pravdě metafysiky, Když Kant v osmdesátých letech rozvrátil systém wolffovské metafysiky, byly tím zároveň z kořene vyvráceny ideologické opory německého feudálního absolutismu – víra v boha a nesmrtelnost duše a důvěra ve věčně a rozumně stanovený pořádek světa. Od té chvíle se německá filosofie stává nejvlastnějším výrazem německého buržoasního vědomí.</p>
	<p class="second">Není přehnané tvrzení, že německá filosofie je uvědoměleji spjata s politickým hnutím své třídy, než byly svého času filosofie anglická a francouzská. V Německu, kde byla bezohledně potlačována jakákoli kritika společnosti, kde novinám bylo povoleno otiskovat pouze úřední zprávy, kde neexistoval parlament ani buržoasní politická oposice, stává se filosofie takřka výlučným vyjádřením tužeb buržoasie. Engels ukázal, že ještě ve čtyřicátých letech minulého století v Německu platilo, že protestovat proti společenskému zřízení bylo možno pouze nepřímo, na poli theologie a filosofie. Tím se vytváří úzký svazek mezi filosofií a třídou, svazek, který vykonává na filosofii positivní i negativní vliv.</p>
	<p class="block_2">[7]</p>
	<p class="block_93">Na souvislost mezi německou filosofií a buržoasním vědomím – této souvislosti si byli dobře vědomi pozdější filosofové německého idealismu, jako Hegel a jeho žáci a H. Heine – mnohokrát kriticky poukázal K. Marx. Jeho analysy se většinou týkají až mladohegelovců, těchto posledních výhonků klasické filosofie, kteří ovšem představují ve vztahu k ní už určitou karikaturu, přesto má řada jeho poznatků obecnější platnost.</p>
	<p class="second">To se týká především teze, že společenskou filosofií se Německo v teorii postavilo na úroveň pokročilých západních zemí.<sup><a href="#note_2" title="2" class="noteref"><sup id="back_note_2">2</sup></a></sup> Na <span class="text_2">úroveň </span>pokročilých zemí: to znamená, že buržoasní společenské vztahy, nespoutané feudálními zábranami, se stávají horizontem německé filosofie v době, kdy se německý feudalismus nikterak ještě nemíní vzdát posic. Vzniká tak ilusivní vědomí, které mohlo za jiných okolností sloužit jako revoluční perspektiva, ve skutečnosti však často sloužilo jako útěcha, jako útěk od reálných úkolů do světa myšlenky.</p>
	<p class="second">Marx příznačně poukázal na anemickou, odkonkrétnělou formu, jakou se v německé filosofii formuluje požadavek buržoasní svobody. Tento požadavek je bytostným obsahem německé filosofie od dob Kantových a Herderových, je však vyjadřován v krajně abstraktní formě, takže ztrácí svou reálnou účinnost. Ať už je vyjádřen v podobě Kantovy mravní autonomie svéprávných subjektů a mravního zákona, kategorického imperativu, který zakazuje zneužití člověka jako nástroje pro úmysly druhého<sup><a href="#note_3" title="3" class="noteref"><sup id="back_note_3">3</sup></a></sup> nebo v podobě Fichtovy »svéčinnosti« (Selbsttatigkeit) nebo jako Hegelovo »sebevědomí«, jde vždycky o formulaci principu buržoasní svobody a rovnosti, zasazeného arci do rámce filosofického zobecnění problémů buržoasní společnosti. Do krajně odtažité, na ideologické aspekty svobody (svoboda v ohledu etickém, intelektuálním apod.<span style="white-space:pre-wrap">)  </span>soustředěné formy, v níž tento požadavek vyslovuje a analysuje německá filosofie, vejdou reálné společenské vztahy pouze ve velmi oslabeném reflexu.</p>
	<p class="block_2">[8]</p>
	<p class="block_17">Zde jsme u kořenů negativní stránky onoho úzkého vztahu mezi filosofií a třídou v Německu: je-li filosofie jediným výrazem třídního vědomí, nemohou-li se její ideje opřít o konkrétnější program, stává se filosofie – tímto aspektem není ovšem její obsah vyčerpán – příliš sublimovaným výrazem třídního vědomí a mezi jejími ideami a praktickým uskutečněním se rozvírá těžko překlenutelná propast.</p>
	<p class="second">K tomu je nutno připočíst introvertní tradici německé reformace, která, jak už zdůraznil Hegel, přinesla s sebou »uklidnění před skutečností ve smýšlení«,<sup><a href="#note_4" title="4" class="noteref"><sup id="back_note_4">4</sup></a></sup> tradici, která učila spokojit se svobodou jako vnitřní hodnotou – a dostaneme vysvětlení jednoho z paradoxů německé filosofie. V myšlenkách německých profesorů, jak zdůraznil Heine, je obsažena revoluce, tj. společenská kritika, ale zároveň tyto myšlenky mohou působit do určité míry opačným směrem, totiž směrem ke smíru s danou skutečností u vědomí, že<span class="text_2"> vnitřně,</span> tj. v<span class="text_2"> myšlence,</span> jsme ji překonali.</p>
	<p class="second">Idealismus německé filosofie je tedy obecněji společensky podmíněn. To, že se německá filosofie odehrává v idealistické rovině a francouzská osvícenská filosofie v rovině materialistické, není náhodným zjevem ani zjevem<span class="text_2"> pouze</span> podmíněným vývojem filosofie. Idealismus německé filosofie lze pochopit jako systematické rozvedení zjevu, na který jsme právě narazili: tak jako reflektování svobody může působit demobilisujícím způsobem, klademe-li vědomí svobody nad skutečnost, tak zvláště objektivní idealismus, který není ničím jiným než neoprávněně osamostatnělou abstrakcí typického, umožňuje kritisovat daný zjev a současně omezovat význam kritiky na intelektuální rovinu. Německá forma idealismu umožňuje postavit proti danému zjevu klasickou formu skutečnosti, typ, zákon. Proti skutečnosti zjevu klade pravou skutečnost typu, jenž je vyjadřován v pojmu věci. Současně však – a zde je hlavní rozdíl mezi tou kritikou skutečnosti, jíž je schopen idealismus, a mezi materialistickou kritikou skutečnosti, tj. převratnou činností, idealismus zůstává stát u »pojmu« věci u vědomí, že v něm nalezl pravou skutečnost. Je v povaze idealismu, ať už obsahuje jakékoli kritické elementy, že nechává v podstatě reálnou skutečnost nenapadenu, protože vlastní skutečností je proň pojem. Marx, který se k vlastnímu stanovisku propracovával mimo jiné právě tím, že se</p>
	<p class="block_3">vyrovnával s Hegelovou Fenomenologií, sleduje na tomto díle paradoxní proces odreagovávání původních kritických náběhů, které provádí sám idealistický filosof. Marx zdůrazňuje nejprve kritický náboj Fenomenologie: Fenomenologie je »sobě samé nejasnou a mysticisující kritikou« (rozuměj společnosti – M. S.), všechny elementy kritiky leží (v ní) ukryty a jsou vypracovány způsobem často daleko překračujícím hegelovské stanovisko.«<sup><a href="#note_5" title="5" class="noteref"><sup id="back_note_5">5</sup></a></sup></p>
	<p class="second">Na druhé straně Marx upozorňuje na idealistické přehodnocení kritického záměru, čímž celá kritika ústí v nejlepším případě v pouze intelektuální, pasivně nazíravý postoj ke skutečnosti: »Jestliže (Hegel) např. pojal bohatství, státní moc atd. jako lidské přirozenosti odcizené bytnosti, tedy se to děje pouze v jejich myšlenkové podobě… Od čeho jsou tyto předměty odcizeny… to je právě abstraktní myšlení.<span class="text_2"> Filosof</span> klade sejako měřítko odcizeného světa.«<sup><a href="#note_6" title="6" class="noteref"><sup id="back_note_6">6</sup></a></sup> Marx proto odmítá klást přílišný důraz na Hegelovu »akomodaci« vůči evropské společnosti v období po restauraci, jak to dělali leví hegelovci ve své kritice Hegela: »Tato lež<span style="white-space:pre-wrap">  (</span>lež, jíž se dopouští Hegel akomodací – M. S.) je lež jeho progresu. »<sup><a href="#note_7" title="7" class="noteref"><sup id="back_note_7">7</sup></a></sup></p>
	<p class="second">Těmito stručnými výklady bychom chtěli čtenáři umožnit vniknouti do svérázné povahy německé idealistické filosofie. Nepochopení jejího obsahu, jak jsme se s tím často setkávali, je vyvoláváno její vlastní dvojí tváří, jejím vlastním dvojznačným způsobem přístupu ke skutečnosti. Tento přístup je kritický rozběh, který je stažen zpět do sebe, metoda abstrakce, která proniká často k jádru skutečnosti, zároveň však od ní odvádí idealistickým osamostatněním abstrakce, napadnutí přežilého světa, které se současně smiřuje s tímto přežilým světem, uspokojujíc se jeho myšlenkovým překonáním.</p>
	<p class="second">Není těžké vidět určité nutné souvislosti mezi rovinou, v níž se pohybuje německý idealismus, a situací německé buržoasie, slabé, roztříštěné třídy neschopné politické akce. Francouzský materialismus nebyl takto dvojznačný, jeho obsah byl však podmíněn daleko ranější dobou jeho vzniku.</p>
	<p class="second">Naproti tomu nepopiratelná intelektuální hodnota německé filosofie, stejně jako velikost jejího významu v novodobém filosofic –</p>
	<p class="block_2">[10]</p>
	<p class="block_20">&#160;</p>
	<p class="block_3">kém myšlení, je podmíněna řadou příznivých okolností, především pozdějším historickým vystoupením německé filosofie; to jí umožňuje dovršit základní pokrokové tendence filosofie buržoasní. Tak jako teprve vývojové hledisko uplatněné na společenské zjevy umožnilo vyjít za názor, který spatřoval v náboženství<span class="text_2"> pouze</span> podvod kněží, a dospět k historické kritice náboženství, tak také nové poznatky vědní, svědčící o dynamickém charakteru hmoty, umožnily vyjít za osvícenské mechanistické pojetí přírody, které nebylo s to vyloučit otázku po nebeském mechanikovi. Schellingův a už Herderův pantheismus, v němž příroda vzestupuje od nejjednodušších elementů přes svět živých bytostí až k člověku, v němž si uvědomuje samu sebe a tím svůj vzestup dovršuje – to je radikálnější překonání theologie jednotným světovým názorem, než k jakému mohl dojít osvícenský mechanicismus se svým pojetím světového mechanismu. (H. Heine právem poukázal na to, že německá přírodní filosofie je dědicem starého germánského pantheismu, v němž je příroda samostatnou tvůrčí mocí.) Naturalistické tendence jsou v ní však zastřeny zdůrazněním a osamostatněním abstraktního tvaru, jehož příroda nabývá v lidské mysli, v poznání.</p>
	<p class="second">Dialektická metoda, tento nejteoretičtější výtvor německé filosofie, velkolepé zobecnění kriticko-historického vztahu ke světu, trpí podobnou dvojznačností snad nejvíce. Tato metoda, jež umožňuje kritiku neúprosnější tím více, že kritisuje dané nikoli z vnějších ohledů, nýbrž z hlediska jeho vlastních vývojových tendencí, metoda, před níž nemá obstát nic »konečného, absolutního, svatého«,<sup><a href="#note_8" title="8" class="noteref"><sup id="back_note_8">8</sup></a></sup> zbavuje se spojením s idealistickým světovým názorem svého kritického zaujetí. Ačkoli je povolána nahradit pojetí filosofie jako konečné pravdy o světě návodem k porozumění procesům, v nichž mnohotvárnost světa vzniká, je ironií osudu, který sama spojením s idealismem vyvolává, považována za restauraci metafysického systémového myšlení. Tím se stalo, že bylo namnoze přehlédnuto nejen její kritické zaměření vůči skutečnosti, ale i revolucionisace formy filosofie, která je v ní obsažena – totiž nahrazení filosofie ve smyslu systému filosofickou metodou.</p>
	<p class="second">Způsob, jakým německá filosofie reaguje na největší soudobou dějinnou událost, francouzskou revoluci, je jen logickým prodloužením linie, kterou sledujeme, na dalších problémech. Francouz –</p>
	<p class="block_2">[11]</p>
	<p class="block_3">skou revolucí bylo v německé filosofii nesmírně podníceno úsilí o výklad problémů, které už předtím v německé filosofii zdomácněly – problémů společnosti, dějin a jejich zákonitostí. Revoluce se zdála nejen největší událostí dějin, ale současně i klíčem k jejich výkladu: Fichtovi, Hegelovi, Schillerovi, abychom uvedli jména nejvýznamnější, se zdá jasné, že minula doba despotismu, že historickou úlohou lidstva je nyní nahradit dosud živelný běh dějin uvědomělým a racionálním zásahem a vytvořit racionální způsob společenské organisace, která bude zárukou jejich svobody. Francouzská revoluce jim znamená začátek nové éry, v níž se člověk stává svobodným.</p>
	<p class="second">S promýšlením společenských a historicko-filosofických problémů z hlediska vítězství buržoasní společnosti nad despotismem se v německé filosofii setkáváme už dříve, u Kanta a v Herderových »Idejích«. Francouzskou revolucí však dostalo toto smýšlení nový impuls a zčásti i nový obsah. Je formulováno celé množství problémů, které vejdou později do dialektického pojetí dějin: dějiny se pojímají jako skutečnost vytvořená lidskou aktivitou, ne už vynikajícími jedinci ve smyslu osvícenské historiografie, ale lidstvem, kolektivním subjektem dějin. Na problému zániku světa antiky, který se jeví idealisovaně jako svět harmonie a svobody, se dochází k poznatku, že cesta dějin netvoří pouze kontinuitní vzestupnou linii, že – jak to vyjádřil už Lessing – »nejkratší linií není vždycky přímka«.<sup><a href="#note_9" title="9" class="noteref"><sup id="back_note_9">9</sup></a></sup></p>
	<p class="second">Tak se jevil Schillerovi a mladému Hegelovi středověk jako úpadek proti světlému světu antiky, oba myslitelé však chápou, že antický svět musel zahynout, protože byl maximem, jehož mohlo být na daném stupni dosaženo. Období »úpadku« charakterisovaného despotismem, útlakem individua despotickou státní organisací, se neklasifikuje proto jednoznačně záporně – je to zároveň nástroj ukáznění, »nástroj kultury«, jímž se lidstvo vychovalo a přes nějž může nyní dojít k vyšší úrovni svého rozvoje. Hegel (a později Schleiermacher) využívají ve svých společensko-teoretických koncepcích výsledků anglické politické ekonomie, zbavují je jejich omezeného ekonomického rámce a objevují práci jako kategorii, která je v bytostném poměru k podstatě člověka. Přitom německá filosofie, ač principiálně vyjadřuje ideály buržoasie, není slepá k ne –</p>
	<p class="block_2">[<span class="text_20">12</span>]</p>
	<p class="block_3">dostatkům rozvinuté buržoasní společnosti. Naopak, posice německých filosofů jako pokrokové inteligence země, která dosud neuskutečnila buržoasní revoluci a v níž jsou velmi nerozvinuté buržoasní vztahy, jim umožňuje zaujmout distanci, která je nutná k nezaujaté kritice. Tato distance chyběla filosofům v zemích, kde se buržoasní vztahy vyvíjely bouřlivě. Proto je německá filosofie schopna zachytit zčásti to, co nazýváme dehumanisační účinky kapitalismu – na rozdíl od filosofie anglické a francouzské, která přijímá »válku všech proti všem« nebo jednostrannou dělbu práce za výraz lidské přirozenosti.</p>
	<p class="second">Kritika se uskutečňuje ovšem z hlediska abstraktně pojaté podstaty lidské osobnosti a náprava skutečnosti je řešena ilusivním způsobem.</p>
	<p class="block_22">Nejvýznamnějším dílem tohoto směru, dílem, které podává nejhlubší filosofii dějin, napsanou z hlediska německého idealismu, a současně v sobě syntetisuje celý svět německé filosofie, je HegeIova Fenomenologie ducha.</p>
<br/>
	<p class="second"><span class="text_10">II.</span><span class="text_3"> Před Hegelovou Fenomenologií nevzniklo dílo, které by s takovou důsledností a takovým důrazem pojalo člověka jako výtvor jeho vlastních dějin, které by dokázalo pochopit člověka jako výsledek jeho vlastní historické aktivity. Naopak, hlavní tendence buržoasní filosofie před Hegelem je opačná – snaží se v protikladu k dřívějšímu theologickému vyčlenění člověka z přírody zdůraznit spíše jeho přírodní stránky. Teprve v německé filosofii se stala humanisace člověka, tj. vytváření specificky lidských vlastností a. potencí v dějinách, jedním z ústředních témat. Teprve zde vzniká pojetí člověka jako bytosti ne přírodní, »nepřirozené«, abychom použili slov moderního spisovatele, tj. bytosti, která je sama sebou tím, že své přírodní bytí překračuje. Teprve zde člověk začíná být chápán a vykládán ze sebe a ze světa, v němž se jeho úsilí objektivisuje, ze světa společnosti, ze světa lidských dějin. Teprve v této době tedy vzniká vědomí, arci abstraktní, čím člověk jest ve vztahu k přírodě: že není ani bytostí, jíž bůh propůjčil trnité důstojenství pána přírody, ani pouze lépe organisovaným zvířetem. Že svou hodnotu nedostal ani od boha ani od přírody, nýbrž že si ji dal sám a že si ji dal nikoli jako jednotlivec, nýbrž společnou prací generací, která se uskutečňovala v dějinách.</span></p>
	<p class="second">Tím vzniká v německé filosofii povědomí o vnitřním vztahu mezi</p>
	<p class="block_2">[13]</p>
	<p class="block_3">člověkem a dějinami. Člověk je bytostně historickou existencí, to vyplývá z jeho povahy bytosti, která není hotova od počátku, která se musí k sobě propracovávat. »Člověk,« říká Hegel v jednom pozdějším díle, »se musí sám učinit tím, čím má být. Musí si vše teprve získati… musí setřást ze sebe přírodu. Duch je svým vlastním resultátem.«<sup><a href="#note_10" title="10" class="noteref"><sup id="back_note_10">10</sup></a></sup> Lidství není původní danost, původní jistota či prastav; je hodnotou, k níž se musí člověk protrpět prací dějin.</p>
	<p class="second">Člověk na počátku dějin je tvor biologický přesto, že mu Hegel přiznává velmi mnoho – obdařuje ho např. od počátku schopností řeči i myšlení. Teprve v dějinách vyvíjí specifický způsob života, jenž ho vytrhává z pouze přírodních souvislostí. Hegel hledá klíč k člověku v historii jeho vytrhávání se z přírody, v jeho překračování pouze přírodního podmínění. Mezi bytostí, která se na úsvitu dějin vynořila z biologického života, a mezi bytostí, přemáhající přírodu mimo sebe i v sobě, bytostí svobodnou, protože poplatnou pouze sobě samé, mezi těmito krajními póly dějinného oblouku zprostředkují dějiny. Mezi člověkem, který se koří neznámému duchu, ztělesněnému v rostlině či zvířeti, a mezi člověkem, který v přírodě změněné lidskýma rukama, a proto v lidské přírodě poznává sám sebe, zpředmětnění své tvořivé aktivity: mezi těmito extrémy opět prostředkují dějiny. Člověk je bytostí historickou, protože je to bytost, která nebyla sama sebou, nýbrž která se sama sebou<span class="text_2"> stala,</span> která se v dějinách uskutečnila.</p>
	<p class="second">Přirozeně Hegelova třídní příslušnost klade pevné hranice i jeho nejlepším ideám o společnosti. Názory na společnost jsou bezprostředněji než v jiné oblasti filosofie formou, v níž si dotyčná třída uvědomuje své úkoly. Je známo, že tyto názory musí u vykořisťovatelských tříd obsahovat ilusivní prvky; je to jediný možný způsob, jak překlenout reálné rozpory uvnitř společnosti, za jejíhož representanta se vykořisťovatelská třída považuje. V případě buržoasní ideologie je to ztotožnění buržoasní rovnosti s reálnou rovností individuí ve společnosti, ignorování třídních rozporů buržoasní společnosti, jejíž převládnutí je ztotožňováno s všelidskou emancipací. Tato ideologie se zřetelně projevuje i v Hegelových názorech. Třídní základ dějin je redukován na antinomii aristokratického parasitismu a člověka práce, »raba«, který je nositelem všelidské emancipace a dojde svého plného uznání v buržoasní spo –</p>
	<p class="block_2">[14]</p>
	<p class="block_3">lečnosti. Ostatně ani tato antinomie není u Hegela absolutní, neboť je překlenuta idealistickým pojetím dějin jako vývoje všelidského vědomí; v tomto procesu je vyměřena episodická úloha i vědomí »pána«. Další konkretisace dějinného procesu není v rámci bužoasní ideologie možná. Historismus, který je bytostnou složkou Hegelovy dějinné filosofie, neznamená sám o sobě žádné překročení buržoasní ideologie. Víra v pozvolnou přeměnu německých poměrů v buržoasní společnost je naopak příznačnou součástí ideologického uvědomění německého měšťanstva.</p>
	<p class="second">Jakkoli se už u Hegelových předchůdců v německé filosofii – u Fichta, Schillera, Herdera – setkáváme s vědomím historičnosti člověka, přece teprve Hegel pozvedl tento poznatek v metodu: u Hegela člověka lze poznati pouze dějinami, k povaze člověka lze proniknout pouze porozuměním jeho dějinám. Proto Fenomenologie je přímo postavena na myšlence, že lidstvu na vrcholném stupni vývoje lze porozumět jedině rekapitulací všech osudových peripetií jeho dějin.</p>
	<p class="second">Rozhodující a kvalitativní překročení historisujících tendencí německé filosofie spatřujeme však v tom, že teprve Hegel pojal práci jako zdroj historické aktivity člověka. Tím teprve zásadně překonal osvícenskou historiografii a filosofii dějin, která došla v nejlepším případě k uznání významu velkých objevitelů a vynálezců pro dějiny lidstva. Hegel je první – a zůstal v podstatě jediným buržoasním filosofem – který přičítá práci, a to práci ve smyslu ekonomické činnosti, práci anonymní, význam prvořadého historického činitele. Ve skutečnosti nemůže být uznání práce u Hegela úplné už proto, že smiřuje teorii o práci jako základu lidské emancipace s existencí buržoasní společnosti, v níž je práce ujařmením. Přesto nebyla tato Hegelova koncepce přijatelná pro buržoasní ideologii po r. 1848. Byla to tušená ideová souvislost s hnutím, které se domáhalo reálné emancipace pracujícího člověka, a nejen zhroucení jeho přírodní filosofie, co jej učinilo »mrtvým psem« buržoasní filosofie.</p>
	<p class="second">Tím naprosto nechceme Hegelovo pojetí práce jako základu lidské existence ztotožnit s Marxovým. Hegelovo pojetí je omezeno ranější dobou vzniku i třídním prostředím, ve kterém se vyvinulo. Na něm se snad nejvýrazněji projevil svár příznivých i nepříznivých vlivů, které určily rozporuplný ráz německé filosofie.</p>
	<p class="second">Snad se dá nejjednodušeji vyjádřit rozdíl obou pojetí tím, že</p>
	<p class="block_2">[15]</p>
	<p class="block_3">práce je Hegelovi základem, nikoliv však samou podstatou lidské bytosti. Hegelův člověk, přes svůj vznik z práce, je svou podstatou »myslitel« – jak na to upozornil K. Marx. Je to bytost, která se vyvinula z práce a prací existuje, její podstata však záleží v poznání světa a vývoj, jímž v dějinách prošla, v prohlubujícím se teoretickém pojímání přírody i společnosti. Vrcholným aktem jejího vývoje a zároveň nejkoncentrovanějším výrazem lidství je přisvojení si veškeré skutečnosti poznáním. V tomto vítězství německé spirituálnosti nad anglickou věcností, v tom, že pracovní činnost člověka se jeví nakonec jako pouhý prostředek, jímž »sebevědomí« dospělo k sobě samému, nelze nevidět podmínění německou skutečností, modifikaci teorie konkrétním společenským prostředím. Koncepce člověka jako ztělesněného poznání umožňuje recipovat nejcennější výsledek anglické ekonomie, aplikovat jej dokonce na dějiny a zdůvodnit v tomto smyslu německé buržoasii její historickou perspektivu. Přitom se však vyhne těm pro ni nepříjemným důsledkům, které byly z anglické ekonomie zakrátko vyvozeny v samé Ricardově škole a které našly svůj vědecký výraz v ekonomické teorii Marxově.</p>
	<p class="second">Hegel klade začátek uskutečnění člověka do vzniku dělby práce mezi rabem (Knecht), jemuž připadne v dějinách stránka práce, a mezi pánem, jemuž přidla stránka konsumu. V symbolickém výkladu vzniku dělby práce, který má, jak se s tím nezřídka setkáme v předmarxistické dialektice, odhalit obsah vykládaného procesu formou smyšlené události, klade Hegel začátek dělby práce do vzájemného boje za ovládnutí druhého, do boje na život a na smrt. V tomto boji procitá člověk z biologického života: v boji dochází k okamžiku úzkosti před hrozící zkázou života, k otřesu ze smrti. Tím, že jej přemohl a je schopen mu čelit, dokázal budoucí pán vymanit lidské bytí z pouhého biologického života. Vyjádřil, že lidská existence je víc než biologický život, že záleží v jeho překračování.</p>
	<p class="second">Proti překonání biologického života prokázal rab, který nevydržel otřes smrtelné úzkosti a vzdal se, že podstatou jeho existence je předmětnost, vázanost na biologický život a jeho vztahy. Nedovedl přemoci život s jeho předmětnými souvislostmi. Přesto je to rab, a nikoli pán, kdo se stává subjektem dějinného procesu. Podstata lidské existence – a to je myšlenka, již zde Hegel vyslovuje – nespočívá totiž ve schopnosti popřít biologický život<span class="text_2"> a</span> jeho vá –</p>
	<p class="block_2">[16]</p>
	<p class="block_24">zaností na předmětné jsoucno jednorázově, jednou provždy, nýbrž v tom, popírat jej neustále, uchovávat jej, a přece jej popírat, tj. přetvářet jej. Nikoli negace, která ničí, nýbrž negace, která tvoří, je podstatou lidské existence a základem pravého lidského sebevědomí.</p>
	<p class="second">Rozvíjení této stránky lidského bytí však spočívalo v dějinách na rabovi. Pán, který se cítí nad přírodu povznesen, vsunuje raba mezi sebe a přírodu a ponechává si ve vztahu k přírodě pouze stránku konsumu. Jeho vztah k přírodě je negace, která netvoří, svoboda, která nikam nevede. Je to povznesenost, která přitom nedovede přírodu překonat. Překonání přírody nezáleží totiž v ničení, nýbrž v účelném přetváření, v opracovávání, které respektuje přírodu jako mocné a svéprávné medium, přesto ji však činí služebnou člověku.</p>
	<p class="second">Práce naučila člověka znát sebe jako pána přírody. V práci mizí původní cizost přírody vůči člověku. Prací zlidštěná příroda je krystalisací lidské tvořivé činnosti, zpředmětněním vlády člověka nad přírodou. Je to lidská aktivita přesazená ze živlu času do živlu bytí. V humanisované přírodě má člověk obraz sebe sama tak jako ve zkamenělině obraz dávno minulého života. Ve zhumanizované přírodě nazírá proto člověk – pán země – sám sebe a uvědomuje si podstatu své existence nadpřírodní, přírodu překonávající bytosti.</p>
	<p class="second">Rab je ovšem také nositelem emancipace, která probíhá v člověku samém. Práce je lidskou formou uspokojení biologické žádosti, přetvořená příroda je zadržená žádost – žádost, která byla ovládnuta a uspokojena přes lidský čin. Práce je tak učitelkou volní aktivity – učí kázni člověka, který ji vsunuje mezi uspokojení a potřebu, a činí z něho volnou, ukázněnou bytost. Je rovněž učitelkou intelektuální aktivity, neboť vyděluje ze sebe a včleňuje v sebe pravdivé poznání. Rab, tento tvůrce dějin, na jehož bedrech spočívá tíha dějinného vývoje člověka, musí posléze dojít k vědomí své svobody vůči pánovi, který představuje požitek bez práce, lidství bez zásluhy. Také tento proces má svou reálnou dialektiku: pán je neschopen tvořit, je prakticky ve svém požitku závislý na rabově práci. Tento jejich faktický poměr, skrytý za panskou nadřazeností, musí posléze vejít do vědomí raba a rab se osvobozuje.</p>
	<p class="second">Uvedený vývoj naznačuje, že Hegel hledá v práci základní faktor lidské dějinné existence. Hegelovo pojetí je však v jistém smyslu</p>
	<p class="block_2">[17]</p>
	<p class="block_27">protichůdné marxistickému přesto, že Hegel sleduje v dějinách vývoj lidského vytrhávání se z přírody a vývoj společenské organisace. Nedá se arci říci, že by Hegel nechápal dynamiku společenského vývoje a síly, které ji podmiňují, i když zde musí mít velké nejasnosti. Vlastní obsah dějin však Hegelovi nespočívá ve vývoji společenských vztahů, nýbrž ve vývoji společenské psychologie, ve vývoji kolektivního vědomí lidstva. Hegel sleduje, jak lidstvo chápe na různých stupních vývoje samo sebe a objektivní svět; jak do vědomí člověka proniká postupně uznání vzájemné rovnosti a nadřazenosti nad přírodou. Sleduje, jak se vztah člověka ke společnosti stává vztahem osobním a uvědomělým a probírá ideologické formy, v nichž člověk svůj poměr k světu reflektuje. Rozumí se, že Hegel nevidí tuto společenskou psychologii třídně, že společenské vědomi zachycuje pouze ty nejobecnější rysy vědomí, které objímají různé společenské třídy a vrstvy. To je smysl Marxovy charakteristiky Hegelova člověka jako »myslitele«.</p>
	<p class="second">Že Hegel vidí v dějinách pouze vývoj společenského poznání, vývoj forem, v nichž člověk pojímá sebe a svět, platí ovšem s jedním významným omezením: že vědomí člověka není nezávislé na společnosti, v níž žije, že je determinováno stupněm lidského ovládnutí přírody a společenskou organisací. Člověk je Hegelovi celkem, a i když hledá vývoj lidství v pokroku obecného vědomí, a i když mu dějinný pokrok spočívá především v pokroku lidského sebevědomí, váže tento vývoj velmi úzce na vývoj společnosti, na vývoj lidského vymanění se z přírody a na vývoj forem společenského života. V tomto smyslu je Hegel naprostým antipodem pozdějších buržoasních pojetí, která odtrhávají »duchovní vývoj lidstva« od vývoje materiálního bytí člověka. Člověk je bytost, která existuje jen překonáváním přírody společenskou činností, jež má v dějinách určité formy organisace. Bez tohoto základu nemůže býti vývoj lidstva pochopen.</p>
	<p class="second">Souvisí s jednostranným pojetím vývoje lidstva, zrcadlícím v podstatě oblast jeho společenského vědomí,<sup><a href="#note_11" title="11" class="noteref"><sup id="back_note_11">11</sup></a></sup> že Hegel nesleduje nejlidštější stránku dějin, že nevnímá úsilí i oběti, které musely být na jejich pokrok vynaloženy. Jestliže sledujeme v dějinách vývoj od vědomí pospolitosti řeckých občanů k vědomí buržoasního individua a v souvislosti s tím probíhající proces sebepoznání člověka</p>
	<p class="block_2">[18]</p>
	<p class="block_3">a poznání přírody, mizí nám ze zorného pole skutečný život lidí s jejich utrpením i heroismem. To je nutný důsledek Hegelova idealismu.</p>
	<p class="second">Nebudeme opakovat, že Marx, který podrobil Fenomenologii důsažnému rozboru, ocenil po zásluze positivní přínos pracovní koncepce Hegelovy Fenomenologie. Stačí poukázat na to, že Marxův rozbor v Ekonomicko-filosofických rukopisech byl až do druhé světové války jediným významnějším rozborem, který vůbec viděl Hegelovu Fenomenologii z této stránky. Marxův rozbor Fenomenologie není ostatně náhodnou nebo příležitostnou prací; je významnou součástí Ekonomicko-filosofických rukopisů, díla, v němž se Marx poprvé pokusil formulovat, a to na široké teoretické frontě, své vlastní stanovisko. Vypořádávání se s Hegelem je pro něho způsobem, jak si ujasnit vlastní názory. Není proto také náhodné, že Marx dovedl dosud nejlépe posoudit kladné i záporné stránky Hegelovy koncepce.</p>
	<p class="second">Marx výslovně oceňuje, že Hegel uvedl do základního vztahu práci a člověka. »Hegel pojímá práci jako podstatu, jako potvrzující se podstatu člověka.«<sup><a href="#note_12" title="12" class="noteref"><sup id="back_note_12">12</sup></a></sup> Tím nalezl Hegel klíč k dějinám, k lidskému vývoji.</p>
	<p class="second">Na druhé straně Marx zřetelně ukazuje, jak Hegelovo pojetí přes všechny přednosti, přesto, že s uznáním významu práce je v něm obsažena kritika společnosti, v níž je práce ujařmením, zůstává uzavřeno do hranic spekulace a tím vzdáleno skutečné životní praxi. Spekulativní pojetí, které Hegel nedokázal překročit, je v pojetí člověka jako »sebevědomí«. »Sebevědomí« není předmětný člověk, je to abstrakce jeho společenského vědomí, zosobněné poznání.</p>
	<p class="second">Jako »sebevědomí« se Hegelův člověk neuskutečňuje v předmětných, materiálních vztazích ke světu, nýbrž především ve vědění. »Způsob, jak vědomí jest, a jak něco pro ně jest, je vědění. Vědění je jeho jediný akt. Něco je tudíž pro ně, pokud o tomto vědění ví. Vědění je jeho jediné předmětné chování.«<sup><a href="#note_13" title="13" class="noteref"><sup id="back_note_13">13</sup></a></sup> Proto také Hegel formuluje závěrečné přisvojení si světa jako přisvojení v myšlence.</p>
	<p class="second">»Lidská podstata, člověk, je pro Hegela roven sebevědomí,«<sup><a href="#note_14" title="14" class="noteref"><sup id="back_note_14">14</sup></a></sup> Hegelův člověk je »myslitel«, t charakterisuje toto pojetí K. Marx</p>
	<p class="block_2 text_19">19</p>

	<p class="block_3"><span class="text_3">a klade proti tomu celého člověka, »skutečného, tělesného, na pevné kulaté zemi stojícího člověka«,</span><span class="text_18">*</span><sup class="text_3"><a href="#note_15" title="15" class="noteref"><sup id="back_note_15">15</sup></a></sup><span class="text_3"> proti Hegelově spirituální bytosti klade »lidskou přírodní bytost«.</span><sup class="text_3"><a href="#note_16" title="16" class="noteref"><sup id="back_note_16">16</sup></a></sup></p>
	<p class="block_19">Marx poukazuje na to, že spiritualistické pojetí člověka posunuje Hegelovu kritiku společnosti do nazíravé, protipraktické polohy. Pro člověka jako »sebevědomí« není pravým přisvojením si přírody její praktické ovládnutí, nýbrž poznání. Podobně je tomu se vztahem ke společnosti. Proto probíhá hlavní linie rozboru v kontraposici prakticky převratného chování k světu – tento postoj Marxovi zanedlouho splyne s posicí dělnické třídy – a teoretického chování k světu, příznačného pro Hegelova spirituálního člověka. Jedině teoretická kritika, která přechází v materiální změnu světa, je důsledně kritickým postojem ke světu. Hegelova kritika je od začátku vnitřně rozlomena, »subjektem je vždycky vědomí nebo sebevědomí«,<sup><a href="#note_17" title="17" class="noteref"><sup id="back_note_17">17</sup></a></sup> poněvadž sebevědomí je uspokojeno, když skutečnost poznalo.</p>
	<p class="second">Vnitřní rozpolcenost kritiky vedené z posice »sebevědomí« nese s sebou, že kritický postoj vůči společnosti se stává vedlejším vedle základního protikladu, který vyrůstá z idealistické mystifikace: protikladu předmětnosti, která je jsoucnem cizím »sebevědomí«, a sebevědomí ducha samého. Ve vztahu k tomuto základnímu protikladu »předmětnosti« a »sebevědomí« je význam kritiky určitých předmětů odsunut do pozadí: <span class="text_17">»…</span> nikoli<span class="text_2"> určitý</span> charakter předmětu, nýbrž jeho předmětný charakter«<sup><a href="#note_18" title="18" class="noteref"><sup id="back_note_18">18</sup></a></sup> se stává vlastním objektem idealistické kritiky světa.</p>
	<p class="second">Proto Marx – v protikladu k vnějšímu přístupu k Hegelovi, byť dobře míněnému – nepovažuje pozdější Hegelův apologetický vztah k pruskému státu za<span class="text_2"> morální</span> ústupek. Ve skutečnosti je, jak ukazuje Marx, obsažena už ve Fenomenologii tendence, která Hegelovi později umožní apologetický vztah k dané sociální realitě. »Zde je kořen falešného Hegelova positivismu,«<sup><a href="#note_19" title="19" class="noteref"><sup id="back_note_19">19</sup></a></sup> ukazuje Marx na hořejších rozborech.</p>
	<p class="second">Marx kritisuje dále ideologický pohled na dějiny, do něhož vejde skutečný obsah dějin pouze v odvozené podobě vývoje společen –</p>
	<p class="block_2">[20]</p>
	<p class="block_3">ského vědomí. Také Marxovi se v dějinách rozvíjí lidská osobnost, nerozvíjí však pouze své vědomí, nýbrž »lidské bytostné síly«,<sup><a href="#note_20" title="20" class="noteref"><sup id="back_note_20">20</sup></a></sup> tj. materiální i duchovní potřeby, své vztahy k předmětnému i duchovnímu světu, tělesné i duševní schopnosti. Rozvíjí nejen vědomí lidské hodnoty a svrchovanosti, ale také smyslovost a estetické vnímání. Marx zná z politické ekonomie, jak výroba vytváří nové potřeby, jak dělba práce umožňuje a stupňuje lidské schopnosti, a ví ovšem také, jak je rozvinutá dělba práce v kapitalismu současně ubíjí. Je mu blízký osud pracujícího a vykořisťovaného člověka, a nemůže také proto připustit, aby bylo v dějinách vyloučeno fysické utrpení a úsilí po lepším životě skutečných strůjců dějin.</p>
	<p class="second">Hegelovo pojetí spirituálního člověka vrhá přirozeně svůj stín na základní koncepci jeho pojetí historie, na úlohu práce v dějinách. Hegelovo pojetí práce je nepochybně jedním z největších vítězství jeho myslitelské schopnosti. Původ myšlenky je v učení anglické politické ekonomie, která odhalila v prácí podstatu buržoasních společenských vztahů. Zároveň však znamená podobné rozšíření hranic, v nichž toto učení bylo v anglické ekonomii uzavřeno, jaké znamenalo Brunovo učení o nekonečném vesmíru s nekonečnými světy ve vztahu ke Koperníkově heliocentrické teorii, která se týkala pouze sluneční soustavy.</p>
	<p class="second">Nepochybně musíme na Hegelovi obdivovat rozlet myšlenky, která se nedá svést pouze ekonomickým rámcem rozborů anglické ekonomie. Za ekonomickým obsahem buržoasního pracovního poměru, analysovaného anglickou ekonomií, hledá Hegel positivní účinky práce na člověka. Objevuje, že práce je víc než strůjcem ekonomických hodnot, že je strůjcem člověka samého, jeho lidských vlastností. Hegel hledal a nalezl za ekonomickým obsahem aspekty obecnější povahy a nalezl je v základní souvislosti mezi člověkem a jeho dějinami a prací. Současně ovšem idealistické pojetí člověka snižuje pronikavost koncepce. Hegelova veliká koncepce o práci jako osnově dějin je tím vnitřně zlomena a práce se stává pouhým prostředkem pokroku lidského vědomí.</p>
	<p class="second">Hegelova myšlenka musela podlehnout obecnému osudu německé buržoasní filosofie, nutnosti, aby myšlenky zůstaly pouze myšlenkami, filosofie filosofií. K podmínkám, které i uvnitř buržoasního</p>
	<p class="block_2">[21]</p>
	<p class="block_3">filosofického okruhu ženou německou filosofii do idealistické posice, přistupuje v případě Fenomenologie ještě jedna základní okolnost: Hegelova Fenomenologie je z okruhu děl, která zaujímají v buržoasní ideologii místo krajního výkyvu směrem k pravdivému zrcadlení společenské skutečnosti. Vzniká v onom šťastném období, v němž vrcholí buržoasní společenská věda nepodřízená dosud jednoznačně apologetickým vlivům, protože se orientuje na reálné možnosti dalšího vývoje buržoasního řádu.</p>
	<p class="second">Není náhodou, že obě největší postavy buržoasní společenské vědy tohoto období – Hegel a Ricardo – se shodují právě v tom, že se orientují na další vývoj buržoasie, i když v odlišných podmínkách. Hegel na dovršení buržoasní společnosti v Německu, Ricardo na vítězství průmyslového kapitálu nad pozemkovým vlastnictvím v Anglii.</p>
	<p class="second">Krajní výkyv k pravdivému zachycení společnosti však nemůže býti dovršen, to je možné pouze za cenu překročení buržoasního horizontu vůbec. Oba myslitelé však zůstávají buržoasními mysliteli. Hegel přičítá buržoasní společnosti význam závěrečného akordu historického vývoje, Ricardo ji považuje za přirozený a věčný řád společnosti. U obou se musí nějak projevit to, co Marx nazývá jejich »odcizeným« hlediskem, to, že nejsou s to připustit, že práce, která existuje v buržoasní společnosti jako břemeno, může být osvobozena. Ricardo zpodobuje zákon kapitalismu jako vnější, danou, »přirozenou« skutečnost, Hegel opět pracuje se spiritualistickým pojetím člověka, který se osvobozuje poznáním společenského významu své práce a nechává reálné poměry, které ho zotročují, nedotčeny.</p>
<br/>
	<p class="block_19"><span class="text_10">III.</span><span class="text_3"> Pro převahu teoretického postoje nad praktickým u Hegela je příznačné, že přisvojení si světa sebevědomím formuluje v poslední instanci jako »absolutní vědění«, jako splynutí subjektu s objektem v myšlení. »Ryzí sebepoznání v absolutní jinakosti«</span><sup class="text_3"><a href="#note_21" title="21" class="noteref"><sup id="back_note_21">21</sup></a></sup><span class="text_3"> je podle Hegela živlem »filosofické vědy«, která »obsahuje myšlenku, pokud je právě tak věcí o sobě, nebo věc o sobě, pokud ta je právě tak čistou myšlenkou«.</span><sup class="text_3"><a href="#note_22" title="22" class="noteref"><sup id="back_note_22">22</sup></a></sup><span class="text_3"> V éteru »filosofické vědy« není už subjekt a objekt, je jen nerozlišený obsah, který je jak objektivní strukturou světa, tak chápajícím poznáním. Původní cizost a nepři –</span></p>
	<p class="block_2">[22]</p>
	<p class="block_3">stupnost, na niž narážel zprvu subjekt ve svém vztahu k objektu, se rozpustila v lučavce myšlení. Sebevědomí nenaráží už na hranici, kterou tvořil pro ně původně především předmětný charakter objektivní reality. V nitru předmětnosti poznává sebevědomí samo sebe, tj. poznává formy bytí jako totožné s formami vědomí. To je stanovisko sebevědomí a rozumu, k jejichž pochopení má nás Fenomenologie přivést.</p>
	<p class="second">Je jasné, že co se nám takto předkládá, je objektivně idealistická teorie poznání. Ukazuje se, že Hegel v posledních důsledcích<span class="text_2"> nepojímá</span> předmětnou činnost, práci, za nejvlastnější způsob osvojení si světa, že zaň považuje ztotožnění subjektu s objektem v myšlence. Spiritualistickému pojetí člověka odpovídá spiritualistické pojetí objektivního světa.</p>
	<p class="second">Jednota idealismu s historickým momentem, který tvoří vlastní jádro Hegelovy dialektiky, zůstává však zachována i v objektivně idealistické teorii poznání. Hegel neodůvodňuje »vědu«, jak ostentativně nazývá svou filosofii, spekulativními důvody, jak to dělal ve své mladistvé práci o »Věření a vědění« (Glauben und Wissen), ani se nedomnívá, že stanovisko absolutní filosofie je jisté samo sebou, jak se s tím setkáme u Schellinga. Za jediné možné odůvodnění považuje ve shodě se svou dialektickou teorií odůvodnění historicko-logické, odůvodnění tím, že se stanovisko filosofické »vědy« prokáže jako zákonitý a výsledný produkt filosofického vývoje.</p>
	<p class="second">Filosofie neexistuje podle Hegela odloučeně od obecného vývoje vědomí. Obsah filosofických soustav je podmíněn stupněm vývoje lidstva – je sebereflexí stupně, na nějž lidstvo v té či oné době ve vztahu ke světu a v pojímání sebe dospělo. Jednotlivý filosof patří ke své době, a nemůže tyto hranice překročit. Sledovat »vznikání vědy« neznamená tedy Hegelovi sledovat úzkou oblast činnosti filosofů. Je to úkol totožný s úlohou sledovat vývoj vědomí lidstva. Proto místo Fenomenologie ve vztahu k Hegelovu systému, jejž má historicky oprávnit, má obecnější aspekt, který už známe: Fenomenologie ukazuje cestu, na níž se lidské vědomí emancipuje od původní pasivní vázanosti na předmětný svět k teoretické i praktické samostatnosti. Stupněm »sebevědomí« a »rozumu« je současně dosaženo stupně »filosofické vědy«.</p>
	<p class="second">Tím, že se zařazuje do historické souvislosti vývoje vědomí, ztrácí Hegelův objektivně idealistický systém rysy vyspekulované konstrukce. Platí o něm, že » (Hegel) velmi často ve<span class="text_2"> spekulativním</span> vý –</p>
	<p class="block_2">[23]</p>
	<p class="block_3">kladu podává<span class="text_2"> skutečný</span> výklad, zachycující samu věc«.<sup><a href="#note_23" title="23" class="noteref"><sup id="back_note_23">23</sup></a></sup> Objektivní idealismus Hegelovy filosofie je teorií, která se váže úzce na reálný historický proces vývoje poznání, nedovede jej však správně zhodnotit.</p>
	<p class="second">Hegel ukazuje, že stanovisko naivního vědomí, které klade podstatu objektivního světa do jeho hmatatelné, smyslově vnímatelné formy, je v historickém vývoji poznání zatlačováno porozuměním hlubším vrstvám reality. Už stanovisko »vnímání«, které je zesystematisováno hlavně v aristotelské filosofii a které, jak Hegel ukazuje, je obsaženo v metodických předpokladech některých vědeckých teorií ještě v 18. století, hledí proniknouti za smyslový jev. Hledá trvalé a obecné jádro ve věci, substrát, který v ní trvá při změně jejích jednotlivých vlastností. Už zde je význam věci přeložen z její bezprostřední smyslové formy do jádra, které je za touto formou. Předmět vnímání podržuje však ještě význam předmětného, i když obecného jádra. Naproti tomu předmět, jak jej pojímá přírodovědecké myšlení 17. a 18. století, orientující se na pojmech síly a zákona, ztrácí původní substanciálnost a rozplývá se posléze v síti zákonů. Smyslově hmatatelná podoba věci stává se pouhým jevem, za nímž se rozprostírá »nadsmyslný«, tj. smyslům nepřístupný svět zákonů. Poněvadž Hegel přičítá hmotě význam bezprostřední hmatatelné vrstvy skutečnosti, interpretuje pohyb poznání k vědeckému pojímání předmětu jako imanentní vznikání idealismu.</p>
	<p class="second">Vidíme, že Hegel ve svém pojetí hmoty nedovede překročit metafysický názor, podle něhož obecný svět zákonů na rozdíl od smyslové konkrétnosti hmoty je realita ideálního charakteru. Je to realita příbuzná myšlence, kterou ji postihujeme. Toto pojetí je založeno v evropské metafysické tradici od Aristotela a houževnatě vzdoruje dialektickému pojetí, které by neoddělovalo hmotu od zákona. Je dlouhou dobu přijímáno jak materialisty, kteří – jako středověcí nominalisté a Locke – popírají z toho důvodu existenci obecného, tak také idealisty, kteří existenci obecného (což znamenalo velmi dlouho totéž co zákonitosti druhu) hájí pomyslem obecných podstat. Ještě dnes doznívá pojetí, podle něhož je hmota ztotožňována se světem smyslových vjemů, v různých formách idealistické filosofie.</p>
	<p class="block_2">[24]</p>
	<p class="second">Na druhé straně stojí reálný obsah Hegelovy historické koncepce, který je falešnou interpretací porušen, ne však úplně popřen. Zahrnutí filosofie do rámce nadindividuálního vývoje vědomí znamená abdikaci aristokratických nároků filosofie ve vztahu k ostatní lidské činnosti. Filosofie není už separovanou činností, v níž filosof řeší za ostatní lidi a nezávisle na době poměr člověka ke světu. Tento poměr je řešen v dějinné činnosti lidí a v jeho vývojových stupních je obsažen stupeň praktického ovládnutí světa. (Rozumí se, že Hegelovi je materiální činnost spíše momentem poznání světa než naopak.) Filosofie ve své době pouze zrcadlí poměr člověka k světu, jak je řešen ve společenské činnosti lidí, a teoreticky jej reflektuje. Přestává být individuálním míněním a stává se momentem vývoje kolektivního vědomí lidstva.</p>
	<p class="second">Tím se řeší samočinně mnoho problémů, jejichž neřešitelnost vyplývala z odtržení filosofie od ostatní lidské činnosti. Pro Hegela je trivialitou klasický problém moderní subjektivní filosofie, zda člověk poznává objektivní svět. Způsob, jakým moderní filosofie tento problém klade – táže se, jak změřit onen stupeň deformace, jíž předmět ve vědomí podléhá – vylučuje již napřed odpověď. Poznání je chápáno jako modifikující aktivita, jako nástroj, jímž je předmět ve vědomí opracováván, nebo jako prostředí, jímž se předmět bezděčně mění, a protože filosofie nemá jiné měřítko pro posouzení poznání než poznání samo, uvázne celý problém na písku. Zcela jinak je tomu, jakmile zařadíme filosofii do celku lidské aktivity. Hegel ukazuje už v jenských přednáškách, které časově předcházejí Fenomenologii, že strojová technika je založena na vysokém stupni poznání přírody. Objektivní idealismus není tedy u Hegela jen spekulací, je spekulativním vyjádřením poznatelnosti světa, jehož potvrzení a odůvodnění shledává Hegel v samotné povaze lidské historické činnosti.</p>
	<p class="second">Hegelův idealismus takto v sebe včleňuje lidskou praxi. Tím si lze vysvětlit, proč do něho mohlo vejít tolik reálného, proč je v jeho idealistické formě obsažen často materialistický obsah. Hegelova »spekulativní filosofie« či »filosofická věda«, explikovaná v Logice, nečerpá svůj obsah ze sebe, nýbrž z vývoje poznání a ze stavu současné vědy. Proto mohl Hegel v Logice podati velkolepý rozvrh rozčlenění jsoucna, velkolepý rozvrh bytí od vrstev, do nichž proniká bezprostřední naivní mysl, k nejniternější dialektické struktuře pohybu, jímž věci vznikají. Ústřední motiv jeho filosofie – poro</p>
	<p class="block_2">[25]</p>
	<p class="block_3">zumění historicitě lidského života – umožňuje najít obecný metodický princip dialektického poznání; v teorii dialektického »pojmu«, v němž se poznání ztotožňuje s vývojovou logikou předmětu samého, nalezne Hegel metodu, jak porozumět věcem z nich samých. Bytí věcí není totiž něco daného, je něčím zprostředkovaným, je výsledkem jejich vnitřního pohybu. Jedině tehdy, pronikneme-li do vlastních vývojových tendencí věcí a pochopíme-li logiku jejich vývoje – jejich »pojem« – ztratí pro nás věci charakter daností, které můžeme popisovat, ale jimž nerozumíme. Dialektika v tomto smyslu je jedinou adekvátní kritickou metodou; kritisuje totiž věci z nich samých, z hlediska jejich reálných vývojových tendencí, nikoli zvnějška, podle našich přání nebo představ. Tento kritický moment zůstává v Hegelově dialektice zachován, ačkoli je oslaben idealistickou interpretací.</p>
	<p class="second">Úloha Fenomenologie vyplývá z obecné metodické zásady, že porozumět věci je možno pouze její historicko-logickou rekonstrukcí. Jde o to, aby »obecné individuum, sebevědomý duch« bylo studováno v procesu svého vzdělávání.<sup><a href="#note_24" title="24" class="noteref"><sup id="back_note_24">24</sup></a></sup></p>
	<p class="second">Studium tohoto procesu nemůže spočívat, jak už jsme řekli, na čistě historickém způsobu výkladu, nýbrž na výkladu historicko logickém. Jeho úkolem není rekonstruovat historii, nýbrž vnitřní zákonitost historického procesu. Resignuje na různorodou členitost reálné historie a reprodukuje pouze vnitřní nutnost jejího průběhu. Ve vztahu k reálné historii obecného vědomí, které se prodíralo vpřed tápavě a slepě, odhazujíc jednu podobu vědomí a zmocňujíc se druhé, aniž si bylo vědomo zákonitosti překonání jedné formy druhou, znamená historicko-logický výklad, rekonstrukci ideálního průběhu tohoto vývoje a současně jeho sebereflexi. Když vědomí dospělo ve svém vývoji k »vědě«, ohlíží se zpět a pochopuje, čím prošlo. Orgánem této sebereflexe obecného vědomí, zrcadlem, jež obecné vědomí před sebe klade, aby si uvědomilo svou posici a její nutnost, je Fenomenologie.</p>
	<p class="second">Fenomenologie je tedy vylíčením cesty vědomí k vědě. Protože podle Hegela neexistuje propast mezi stanoviskem »vědy« a mezi stanovisky, jimiž se vědomí k adekvátnímu poznání probíralo, protože »věda« je obsažena už v nižších stanoviscích, ale v neadekvátní formě; proto je Fenomenologie vylíčením vědy, ale nikoli v její</p>
	<p class="block_2">[26]</p>
	<p class="block_3">definitivní a vlastní formě, nýbrž v podobě »zjevu«. Nižší stanoviska nejsou nepravdivá, jsou spíše »zjevem«, tj. neadekvátním výrazem pravdy. Fenomenologie (fainomenon = to, co se jeví) je vylíčení toho, jak se věda zjevuje.</p>
	<p class="second">Fenomenologie reálný proces vývoje vědomí zjasňuje, ukazuje za vnější nepřehledností jeho logiku. To může dokázat jen tím, že najde rozpory v každém stanovisku, které vědomí dočasně zaujalo, a tím ukáže nutnost jeho překonání. Neboť každé »předvědecké« stanovisko vědomí je rozporem: způsob, jak vědomí na něm pojímá předmět, připadá pojímajícímu vědomí jako adekvátní vyjádření skutečnosti, zkušenosti, které vědomí s předmětem takto pojímaným činí, usvědčují však toto stanovisko z omylu. Teprve tam, kde způsob, jak vědomí pojímá předmět, je roven předmětu samému, kde forma, v níž se vědomí předmětu zmocňuje, se ztotožňuje s objektivní formou předmětu samého, ústí dialektika pohybu vědomí v jistotu dosažené pravdy. Hegelova devisa, že vědomí má měřítko pravdy v sobě samém, není subjektivně idealistickým postojem. Vědomí je chápáno nadindividuálně a historicky a do jeho zkušeností je včleněna materiální praxe.</p>
	<p class="second">V důsledku toho, že Fenomenologie ukazuje cestu vědomí k pravdě v její logické nutnosti, může splnit úkol poskytnout nefilosofickému vědomí žebřík k pravdě, tj. k filosofii jako vědě. »Věda ze svého stanoviska klade na sebevědomí požadavek, aby se již pozvedlo do tohoto etheru, aby mohlo žíti s vědou a ve vědě, aby s ní a v ní žilo. Naopak má individuum právo žádat, aby mu věda k tomuto stanovisku aspoň přistavila žebřík a aby mu ukázala toto stanovisko v něm samém.«<sup><a href="#note_25" title="25" class="noteref"><sup id="back_note_25">25</sup></a></sup> Chce-li individuální vědomí tohoto stanoviska dosáhnout, musí projít všemi etapami jeho vznikání. Tu nemůže být ničeho ušetřeno. Musí projít celou cestu, jíž prošlo obecné vědomí, chce-li dospěti k pravdě. Fenomenologie tuto cestu jednotlivému vědomí upraví tím, že mu historickou cestu lidského vědomí převede na její logický tvar.</p>
	<p class="second">Tím můžeme zhruba zakončit výklady pojmu Fenomenologie: je to cesta, jíž vědomí lidstva prošlo, převedená do logicko-historické formy. Jako taková je průkazem správnosti stanoviska Logiky (nebudeme se zde vracet k problému, nakolik je Hegelovo zobecnění</p>
	<p class="block_2">[27]</p>
	<p class="block_42">vývoje vědomí neadekvátní). Tím může Fenomenologie plnit úkol filosofické propedeutiky.</p>
<br/>
	<p class="block_43"><span class="text_10">IV.</span><span class="text_3"> Největší problém interpretace Fenomenologie je v tom, porozumět, proč vědomí musí cestu »vzdělávání ducha« projít třikrát. Proč, když jsme dospěli při sledování obecného vědomí ke stupni sebevědomí a rozumu, musíme projít znovu zdánlivě tentýž okruh.</span></p>
	<p class="second">Při analyse této trojité struktury Fenomenologie můžeme vzíti v úvahu samotné Hegelovo tápání v tomto ohledu. Neboť Hegel zamýšlel původně Fenomenologii pouze jako úvod do systému, který měl být zároveň vydán v téže knize – a zamýšlený úvod měl končit stanoviskem rozumu. Kapitola o psychologických zákonech měla asi převádět k vlastnímu systému. Teprve v průběhu práce si uvědomil, že úloha Fenomenologie není ještě dosažením rozumu skončena. Hegel si uvědomuje, že stupněm, na němž sebevědomí poznává v objektu sebe, a to buď obecně (stupeň »sebevědomí«), či v určitých konkrétních strukturách (»rozum«), není úkol Fenomenologie, tj. dovésti vědomí k sebevědomí, k vědomí sebe v jiném, vyčerpán.<sup><a href="#note_26" title="26" class="noteref"><sup id="back_note_26">26</sup></a></sup></p>
	<p class="second">Hlavním důvodem toho je povaha společnosti, již pochopit jako »rozum« předpokládá něco zcela jiného –než »pozorovat« rozum v přírodě. Při »pozorování« rozumu v přírodě zůstává příroda od člověka odlišnou a na něm nezávislou předmětnou existencí. »Rozum«, do něhož člověk v přírodě proniká, je objektivně daná struktura přírodních skutečností. Poznávající subjekt se s ní v poznání podle Hegela ztotožňuje, sám ji však nevytváří. Naproti tomu společnost není nezávislá na člověku a člověk není nezávislý na společnosti. Společnost je jeho dílem, nemůže bez něho vzniknout, sou –</p>
	<p class="block_2">[28]</p>
	<p class="block_44">časně však je život ve společnosti jedinou formou, jak člověk může uskutečnit svou individuální existenci. Proto poznání »rozumu« ve společnosti znamená něco zcela jiného než »pozorovatelství« přírody. Jde zde – na rozdíl od poznání rozumu v přírodě – o pochopení společnosti jako společného výtvoru všech. Jedině jako součástka kolektivu může jedinec realisovat svou existenci. »Rozum« společnosti záleží v tom, že jednotlivá individua, aniž si to výslovně uvědomují, stávají se součástí společenské dělby práce, a sledujíce individuální prospěch, konají společné dílo, tj. uspokojení potřeb všech.</p>
	<p class="second">Tento »rozum« však nechápe vědomí, které se historicky vyvinulo v nové době a které se projevuje ve vědě jako pozorovatelství přírody. Tato forma vědomí, záležející v jistotě, že realita není ve své vnitřní povaze něco od vědomí odlišného – forma, která nachází rozum i v přírodě člověku cizí – nenachází rozum ve společnosti, protože nerozumí, jak se individuálně zaměřené činnosti individuí skládají ve společné dílo, protože podléhá klamu, že základem společnosti je individuum jako individuum, nikoli jako společenská bytost. V zákonech společnosti, které vyplývají z tohoto ekonomického základu, spatřuje pouze tupou a cizí nutnost, která překáží individuálnímu vývoji člověka. Tato individualistická forma vědomí je příznačná, jak Hegel chápe, pro vědomí<span class="text_2"> buržoasní.</span> Hegel proti ní klade pochopení společenského charakteru individuální práce v buržoasní společnosti tak, jak tomu učí anglická ekonomie.</p>
	<p class="second">Hegel nyní ve třech mistrných analysách ukazuje, jak individualistické sebevědomí, sebevědomí, které chce býti »bytností jakožto jednotlivý duch«,<sup><a href="#note_27" title="27" class="noteref"><sup id="back_note_27">27</sup></a></sup> nutně ztroskotává na objektivní nadindividuální povaze společnosti.</p>
	<p class="second">První podobou tohoto sebevědomí je faustovský duch, který chce dobýti světa pro sebe; ztroskotává, protože popírá společnost ve jménu uskutečnění sebe sama. Druhá a třetí podoba nejsou zdánlivě protispolečenské, jde jim o »blaho lidstva«. Je to schillerovský rebel, který klade proti společnosti »zákon srdce«, a osvícenský hlasatel »ctnosti«. Individualistická podstata těchto postojů je v tom, že ztotožňují subjektivní představu o »blahu všech«, svou subjektivní potřebu spravedlnosti a dobra, se společenskou zákonitostí.</p>
	<p class="block_2 text_6">29</p>
	<p class="second">Proti těmto subjektivně dobře míněným, ale objektivně chybným vzpourám neklade Hegel apologii společnosti, jak jest. Ukáže však, že povaha společenské objektivity, povaha zákonů, které ovládají společnost, je zcela jiná, než jak ji pojímají srdce a ctnost.</p>
	<p class="second">Stojíme nyní u Hegelovy koncepce buržoasní společnosti. Je klíčem a východiskem k porozumění dalšímu obsahu a zároveň umožňuje zpětně hlouběji pochopit to, co bylo dosud probráno.</p>
	<p class="second">Ve své koncepci buržoasní společnosti se Hegel zřetelně opírá o učení anglických ekonomů, zvl. Adama Smitha. Od Smitha přejímá názor, že konstitutivním faktorem buržoasní společnosti je dělba práce na základě směny, přičemž k dělbě práce dochází bezděčně, aniž si směňující individua jsou společenského obsahu směny vědoma. Tato dělba práce, probíhající za zády individuí, je podle Hegela »rozumem« společnosti.</p>
	<p class="second">Hegel vychází od faktu, že práce individua, zúčastněného na společenské dělbě práce, je bezprostředně činností individuální, zaměřenou k individuálnímu prospěchu. To má za následek, že činnost ostatních individuí, zpředmětněná v jejich »díle« (Werk), se mu jeví jako<span class="text_2"> cizí předmětná skutečnost.</span></p>
	<p class="second">V tom je obsažena první tápavá formulace problému fetišisace buržoasní společnosti. Výsledky práce ostatních členů společnosti jsou pro jednotlivce cizí předmětnou skutečností, stejně jako je pro ostatní cizí skutečností výsledek práce jednotlivcovy. Teprve směnou vlastního »díla« za »dílo« ostatních realisuje se společenská povaha jednotlivcovy práce, jednotlivec si tím dává »vědomí své jednoty se skutečností«.<sup><a href="#note_28" title="28" class="noteref"><sup id="back_note_28">28</sup></a></sup></p>
	<p class="second">Vzájemné vztahy mezi lidmi při společenské činnosti jsou tedy zprostředkovány věcmi.</p>
	<p class="second">Zbožní formu zprostředkování společenské dělby práce považuje Hegel za přirozenou, ač vyznačuje některé její fetišistické rysy. Její přirozenost vyplývá pro Hegela z toho, že do zboží nevejdou osobní aspirace, cíle, zvláštní okolnosti a prostředky, které jednotlivec do díla vložil a s ním spojoval, takže ve zboží se realisuje společenská podstata lidské individuální činnosti. Proto pro vě –</p>
	<p class="block_2">[30]</p>
	<p class="block_3">domí, které úlohu zboží prohlédá, se fetišistické rysy zboží rozplývají a vzniká v něm »jistota vědomí o sobě samém«.<sup><a href="#note_29" title="29" class="noteref"><sup id="back_note_29">29</sup></a></sup></p>
	<p class="second">Ve zboží (věc, o kterou běží podle Hegelovy terminologie) »povstal pro sebevědomí jeho pravý pojem o sobě, čili v ní sebevědomí dospělo k vědomí své substance«,<sup><a href="#note_30" title="30" class="noteref"><sup id="back_note_30">30</sup></a></sup> tj. došlo k poznání společenského charakteru své individuální činnosti.</p>
	<p class="second"><span class="text_3">Zde je jedno z nejpříznačnějších míst pro pochopení společenské funkce Hegelova idealismu: Hegel naráží na fetišistické rysy buržoasní společnosti, nechává je však zrušit prohlédnutím společenské povahy procesu, který se ve fetišistické formě odehrává. Idealistická kritika, jíž je tak přiřčen význam, že </span><span class="text_5">ruší</span><span class="text_3"> odcizení, nejen nechává napadenou skutečnost stát, ale dokonce ji v jistém smyslu zopravňuje. Špatná skutečnost hraje úlohu nutného předpokladu pro přisvojení si světa v kritice. Tím se vytváří ona situace na pomezí přechodu kritiky v apologii (je ovšem třeba uvědomit si, že ve Fenomenologii převládá kritická tendence), již Marx charakterisuje velmi přiléhavě v Ekonomicko-filosofických rukopisech. Marx zde poukazuje na to, že u Hegela »rozum je tedy při sobě v nerozumu« (tj. v nerozumné skutečnosti – M. S.), že »sebevědomý člověk… předstírá, že je u sebe ve své jinakosti jako jinakosti</span><span class="text_18">*</span><span class="text_10"></span><span class="text_3">.</span><sup class="text_3"><a href="#note_31" title="31" class="noteref"><sup id="back_note_31">31</sup></a></sup></p>
	<p class="second">Z této analysy musí Hegel učinit závěr, že ty formy společenského života, proti nimž rebeluje buřičské sebevědomí a horuje sebevědomí ctnostné, nelze zničit či napravit individuální akcí. Společnost je víc než smlouva jedinců či mechanismus k potlačení individuální svobody, jehož by využíval absolutistický despotismus. Společnost je »duchovní substancí«, tj. jednotou činností, zaměřenou k záchově lidské existence společným přemáháním přírody. Postoj vzpoury či reformy, který nechápe tento základ společenské objektivity, je už napřed odsouzen k zániku.</p>
	<p class="second">Kapitola o »duchovní zvířeně a podvodu, čili věci, o kterou běží«, v níž Hegel, úzce orientován na základní koncepci A. Smitha, vykládá podstatu buržoasní společnosti, tvoří zároveň peripetii ve výstavbě Fenomenologie. Hegel zobecňuje učení A. Smitha na celé dějiny. Přirozeně ne tím způsobem, že by promítal do dějin zbožní výrobu, ale tak, že do základu společnosti klade ekonomickou</p>
	<p class="block_2">[31]</p>
	<p class="block_3">činnost individuí, která se za jejich zády skládá ve »společné dílo«.</p>
	<p class="second">»Duch«, jak Hegel nazývá společnost (tímto termínem Hegel idealisticky přehnaně vyjadřuje »nadpřírodní« povahu společnosti), je celkem a musí být pojímán jako celek. »Duch je absolutní reálná bytost, která je nositelkou sebe samé. Proti němu všechny dosavadní podoby vědomí jsou abstrakce.«<sup><a href="#note_32" title="32" class="noteref"><sup id="back_note_32">32</sup></a></sup></p>
	<p class="second">Důvod, proč cestou »vzdělávání ducha« projdeme nejprve v abstrakci, s omezením na vývoj poznání, je dán povahou Fenomenologie jako »žebříku«, který je Fenomenologií podáván nefilosofickému vědomí, aby se dostalo k »vědě«. Tomuto stanovisku musela být ukázána cesta z něho samého tím, že se mu předvedly rozpory, které jsou v něm obsaženy, a jejich řešení ve vyšších stanoviscích. Poněvadž lidské poznání tímto vývojem už prošlo (aniž to nefilosofické vědomí ví), byl mu ukázán vývoj lidského poznání až ke stupni »vědy«. Ač jde v něm o imanentní vznikání pravdy, není tento vývoj samostatný; ovšem jeho nesamostatnost, jeho podmíněnost může být ukázána, až se vědomí propracuje k poznání »rozumu« ve společnosti, tj. k poznání člověka jako společenské bytosti a jeho činnosti jako součásti obecné společenské práce. Na tomto stanovisku musíme opět projít dějinami, ve 6hodě s Hegelovou metodologií, podle níž plné pochopení věci je možné pouze jako poznání historické.</p>
	<p class="second">Jak jsme řekli, Hegel si osvojuje z anglické ekonomie učení, že základem společnosti je zajišťování potřeb všech společenskou prací jednotlivců. Z toho Hegel čerpá vysvětlení společenské organisace. Organisace společnosti má účelně regulovat výrobu i spotřebu v dané společnosti. Přitom Hegel počítá na prvním místě mezi tyto regulující faktory stát, jakož i psané a nepsané zákony společnosti, v antickém Římě pak právo, takže v celé koncepci není odlišena sféra výrobních vztahů od právní a politické organisace. (K tomu přispělo, že Hegel analysuje v antice i v předrevoluční Francii konflikty státní moci se soukromým vlastnictvím. Tím klade obojí na stejnou rovinu.) Zůstalo vyhrazeno K. Marxovi, aby z komplexu společenských vztahů vyňal ekonomické vztahy jako vztahy určující.</p>
	<p class="second">Pokud jde o historické pojetí společnosti u Hegela, je třeba</p>
	<p class="block_2">[32]</p>
	<p class="block_44"><span class="text_3">upozornit na význam Hegelovy myšlenky, že organisace společnosti (jakkoli nejasný je její pojem ve Fenomenologii) vytváří se bezděčně v ekonomické činnosti lidí. Systém společenské organisace je pro Hegela věcnost (Dingheit),</span><sup class="text_3"><a href="#note_33" title="33" class="noteref"><sup id="back_note_33">33</sup></a></sup><span class="text_3"> tj. má formu objektivní skutečnosti, která se pozvedá na pozadí ekonomické činnosti lidí. »Mravy a zákony« řecké polis, stejně jako »státní moc« a »bohatství« v absolutistické monarchii, vznikají jako bezděčný výsledek společenské ekonomické činnosti, aniž si to lidé uvědomují: »Státní moc je zároveň jednoduchá substance i všeobecné dílo, absolutní věc, o kterou běží, v níž je individuím vysloven jejich bytostný obsah a kde je jejich jednotlivost naprosto pouze vědomím jejich všeobecnosti; je právě tak dílem a jednoduchým výsledkem, </span><span class="text_5">z něhož se vytrácí to, že pochází z konání individuí;</span><span class="text_3"> zůstává absolutním základem a trváním všeho jejich konání… ač je bohatství pasivní či nicotné, je rovněž všeobecnou duchovní bytostí, jest právě tak ustavičně nastávajícím výsledkem práce a konání všech, právě jako se rozplývá v požitek všech.«</span><sup class="text_3"><a href="#note_34" title="34" class="noteref"><sup id="back_note_34">34</sup></a></sup><span class="text_3"> Tyto rozbory interpretuje Marx, který považuje vůbec za hlavní zásluhu Fenomenologie, že »Hegel stojí na stanovisku politické ekonomie«</span><sup class="text_3"><a href="#note_35" title="35" class="noteref"><sup id="back_note_35">35</sup></a></sup><span class="text_3"> tak, že »Hegel pojímá sebe vytváření člověka jako proces, zpředmětnění jako odpředmětnění, jako sebezbavení (Entausserung) a jako zrušení tohoto sebezbavení«,</span><span class="text_18">***</span><span class="text_10"></span><span class="text_3"> čili, že Hegelovi to, co se zdá vnější záko –</span></p>
	<p class="block_2">[33]</p>
	<p class="block_92">nitostí společenského života, danou stejně objektivně jako zákon přírodní, není než zpředmětněním, sebezbavením člověka samého. Společenská objektivita není než vtělená lidská činnost. Marx rovněž naznačuje, že u Hegela výsledkem dějin je »zrušení tohoto sebezbavení«, jež ovšem proběhne podle Hegela pouze v oblasti poznání.</p>
	<p class="second">Poměr vědomí k silám a zákonům, organisujícím společnost, poměr k této společenské objektivitě, která vzniká bezděčně jako produkt ekonomické činnosti lidí, stává se nyní Hegelovi kritériem periodisace dějin. První etapu tvoří řecký »mravní svět« (die sittliche Welt).<sup><a href="#note_36" title="36" class="noteref"><sup id="back_note_36">36</sup></a></sup> Jeho podstata je v tom, že v řecké polis není jedinec vydělen z »mravů a zákonů«</p>
	<p class="block_92">obce. Společenskou organisaci, zákony a tradice, které ji posvěcují, považuje za objektivní, takřka přírodní skutečnost. Chybí zde uvědomění si zvláštního, subjektivního zájmu individua, který by nesouvisel přímo se zájmem obce, takže jednání individua bezprostředně vyplývá z poslušnosti zákonů. Tyto zákony, jak už víme, mají obecně společenský význam, zakliňují individuální činnost do organisovaného celku činnosti všech. Individuum je zde spíše výkonným nástrojem společenské organisace než individuem v našem slova smyslu a poslušnost vůči psaným i nepsaným zákonům má ráz přírodní nevyhnutelnosti.</p>
	<p class="second">Kdybychom chtěli Hegelovu koncepci srovnat s Marxovou koncepcí fetišismu v Kapitále, shledali bychom zde určitou analogii. Marx proti sobě staví neprůhledné, věcné, zbožím zprostředkované vztahy společenské a průhledné vztahy ve společnosti, kde práce je bezprostředně společenskou činností. Hegel má na mysli něco, co Marxovu koncepci připomíná: svět antické polis je mu neodcizený, protože se zde individuum bezprostředně podřizuje těm regulujícím činitelům, které z jeho činnosti dělají součást práce společnosti. Protože však Hegel zkoumá vývoj lidstva především na vývoji vědomí, bude rozdíl společenských vztahů analysován především na jejich ideologickém reflexu.<span class="text_2"> Poměr vědomí</span> ke spo –</p>
	<p class="block_2">[34]</p>
	<p class="block_3">lečenské objektivitě, již ovšem Hegel pojímá velmi nejasně, se proto Hegelovi stává charakteristikou a kritériem společenských vztahů. Bezprostřední podřizování se zákonu obce a tradici vytváří podstatu »mravního« života v antické polis, naproti tomu vědomí buržoasního individua, jež vnímá jako cizí skutečnost i »státní moc« i »bohatství« – to je rovina, v níž Hegel vykládá rozdíl antiky a buržoasní společnosti.<sup><a href="#note_37" title="37" class="noteref"><sup id="back_note_37">37</sup></a></sup></p>
	<p class="second">Je-li u Marxe k charakteristice společenských vztahů použito i psychologické kategorie (průhlednost), pak tato kategorie poukazuje k určité objektivní kvalitě společenských vztahů (zda jsou vztahy lidí ve společenské dělbě práce vyjádřeny přímo či přes věci). Naproti tomu u Hegela je kvalita vědomí vlastní charakteristikou společenských epoch. Při převaze ideologického pojetí člověka nad materiálním je logické, že Hegel sleduje vývoj společenských vztahů především jako vývoj společenské psychologie, jako vývoj od vědomí pospolitosti v řecké obci k »odcizenému« vědomí buržoasního individua. Hegelovi se skutečně daří zachytit základní rysy psychologie řeckého občana s jeho fetišistickým poměrem ke státu, k rodině, k tradici, k zákonům obce. Koncepce je natolik orientována na vztah vědomí k těmto společenským institucím, že v ní mizí rozdíl otroka a svobodného. Stejně Hegel znázorňuje proces postupného převládání buržoasních vztahů v absolutistické monarchii na vývoji šlechtického (»ušlechtilého«) a měšťanského vědomí.</p>
	<p class="second">Svět bezprostřední společenskosti řeckého občana, občana, neprocitlého dosud k vědomí vlastního, osobního postoje k obecní pospolitosti, musí zaniknout. Pospolitost občanů v řecké obci je příliš málo uvědomělá, příliš naturální, než aby mohla být trvalým stavem. V antické společnosti samé je objektivní síla, již musí stát – ztělesnění pospolitosti – neustále omezovat, aby se udržel: je to rodina, v níž se rozvíjí soukromé vlastnictví. Ta je půdou</p>
	<p class="block_2">[35]</p>
	<p class="block_96">procitající individuality. V ní platí individuum jako individuum, nikoli jako občan, člen státního společenství.<sup><a href="#note_38" title="38" class="noteref"><sup id="back_note_38">38</sup></a></sup></p>
	<p class="second">Stát musí posléze podlehnout v boji s procitající individualitou, neboť – ač musí potlačovat individuum – není než společenstvím individuí. Tato převaha principu individuality nad státem se projeví ve válce, která sice potlačuje individuum ve prospěch celku, současně však dává vyniknout mocnému a nadanému individuu. Náznakem zániku řecké pospolitostí v říši Alexandra Velikého Hegelovo vylíčení mravního světa antiky končí.</p>
	<p class="second">Římské impérium tvoří Hegelovi přechodný útvar předjímající buržoasní společnost. Svazek, který poutal individua k sobě v řecké obci, ono naturální společenství zakládající se na individuu dosud neprocitlém k vědomí vlastních zájmů, se rozložil. »Obecno, tento zesnulý duch, který se roztříštil v atomy absolutně mnoha individuí, je rovnost, v níž všechna individua platí jako každé, jako osoby…« – »Osobnost zde tedy vystoupila ze života mravní substance…«<sup><a href="#note_39" title="39" class="noteref"><sup id="back_note_39">39</sup></a></sup> Charakteristiku společnosti římského impéria klade Hegel do rozboru »právního stavu«, v jehož formalismu je vyjádřena abstraktní samostatnost osoby, která se vymanila ze substanciálního společenského života.</p>
	<p class="second">Je do určité míry paradoxní, ale patří bytostně k Hegelovu pojetí dějin, že Hegel vyzvedává záporné rysy římského správního stavu«, ač mu představuje vyšší stupeň vývoje »ducha«, jakousi předehru k buržoasní společnosti. Osobě, která se stala samostatnou, chybí obsah, který měl občan řecké polis v jejích zákonech <span class="text_15">a </span>tradici. Vystoupením z bezprostředního společenského života ztratila osoba tento obsah a jejím vlastním obsahem se stala pustá</p>
	<p class="block_2">[36]</p>
	<p class="block_3">formálnost práva, totiž právní samostatnost a rovnost, ostatní obsah jejího konání je ponechán nahodilosti. Společnost musí ovšem vykonávat i nadále své funkce: ale tento »obsah je nyní úplně propuštěn na svobodu a neuspořádán«.<sup><a href="#note_40" title="40" class="noteref"><sup id="back_note_40">40</sup></a></sup></p>
	<p class="second">Tak jako se obsah společenské činnosti náhodně rozdělí osobám, z nichž každá je bezprostředně atomem pro sebe, tak se také musí opět shrnovat v osobě císaře – pána světa. Poněvadž obsah konání jednotlivé osoby je nahodilý, je nahodilá i konkrétní osoba císaře. Jeho absolutní moc, která je vším vůči formální samostatnosti osob, je způsobem, jímž vystupuje obsah společenské činnosti všech proti jednotlivým osobám, které se vůči němu osamostatnily: totiž jako obsah odcizený.</p>
	<p class="second">Tímto rozborem římské společnosti, která je opět studována jako společnost svobodných – tím se zvětšuje její příbuznost s buržoasní společností – přechází Hegel k vlastnímu rozboru buržoasní společnosti. Také buržoasní společnost je společnost odcizená, odcizení se zde projevuje v daleko rozvinutější podobě.</p>
	<p class="second">Na druhé straně právě toto rozvinutí umožní, že celý proces se vezme zpět a odcizení nabude positivního významu, tj. nabude významu obohacení, positivního rozvinutí obou původních elementů, tj. vztahu individua a společnosti jako celku.</p>
	<p class="second">Protože základní problémy Hegelova pojetí buržoasní společnosti jsme už rozebírali, omezíme nyní výklad na nejnutnější míru. U buržoasní společnosti, k jejímuž rozboru Hegel použil předrevoluční Francie, stává se kategorie odcizení hlavním prostředkem výkladu.</p>
	<p class="second">Hegel nejprve analysuje proces postupného převládnutí buržoasních vztahů, který probíhá v absolutistické monarchii. Prvek ne odcizenosti, »mravního« poměru, který je obsažen ve vztahu feudála a státní moci, musí zaniknout a všeobecná odcizenost individuí vůči společenskému celku převládne. V tomto naprostém překonání jakýchkoli společenských svazků, jejichž zbytky vymýtí revoluce, je však obsažen bod obratu: této úplné odcizenosti vůči feudální státní moci muselo být dosaženo, aby mohly celou společnost prostoupit zbožní vztahy, jimiž se individuum vřazuje do celku společenské činnosti přes svou samostatnost, přes svůj individuální zájem. V této činnosti, v níž se práce jedince stává prací</p>
	<p class="block_2 text_19">37</p>
	<p class="block_3">pro všechny a práce všech prací pro jednotlivce, v tomto neustálém převracení individuálního a společenského navzájem, dospívá lidstvo k vědomí pravého obsahu svého konání a samostatnost individuality je smířena se společenskostí. Tím se také společenská objektivita, která dosud vystupovala vůči jednotlivci jako cizí danost (ať už byl jednotlivec jejím orgánem či stál vůči ní jako zvláštní individuum), stává průhlednou, pochopitelnou – což znamená, že si ji člověk osvojil. Také svět přírody je nyní všeobecně osvojován, neboť výroba zboží je neustálé převracení individuality v předměty a přírodní předmětnosti v bytí pro individualitu, vzájemné pronikání individuality a přírodní předmětnosti, a to jako všeobecný proces. Tato všeobecnost chyběla v práci raba, který své výtvory postupoval pánovi. – Těmito výklady zařadil Hegel proces, probíraný v předchozí kapitole, do totality společenského vývoje.</p>
	<p class="second">Hegelův vztah k největší události tohoto období, k francouzské revoluci, je možno osvětlit na Hegelově pojetí hlavního ideologického proudu předrevoluční doby, francouzského osvícenství. Opíraje se o Diderotův román »Synovec Rameauův«, v jehož duchaplném hrdinovi, rozkládajícím všechna stanoviska a všechny konvenční hodnoty, spatřuje Hegel sociální analysu osvícenství, pojímá Hegel osvícenství jako sebevědomí předrevoluční společnosti. Podstata osvícenství, v němž vidí Hegel ve shodě se svým nadřazováním ideologie nad společenskou základnu hlavní obsah předrevolučního období, záleží v tom, že rozkládá vše dané, že je ironickou reflexí nad vším, co v této společnosti existuje. Druhou formou sebevědomí odcizené společnosti, proti níž osvícenství bojuje, dokazujíc lidskost jejího obsahu, je »víra«, která vzniká z neuspokojení v odcizeném světě. Osvícenství přikládá Hegel úlohu progresivního činitele. Napadá všechno přežilé, co brání společnosti, aby přešla do stadia čistě buržoasního vývoje, a tím představuje přechodný stupeň k další podobě ducha. Osvícenství však chybí positivní obsah, tj. především vědomí dialektiky individuálního a obecného zájmu. Poněvadž se osvícenství vysmívá státu vůbec, poněvadž popírá vůbec »reálnou organisaci« (opět směšování státní organisace se společenskou organisací vůbec), vyústí v požadavek absolutní svobody. Ta se však stane zdrojem nové anarchie, poněvadž naprostá individuální svoboda, neopřená o žádné positivní uspořádání společnosti, se proměňuje ve svévoli. Svoboda musí být</p>
	<p class="block_2">[38]</p>
	<p class="block_96">podle Hegela vázána na státní princip, který zajistí vzájemné zprostředkování potřeby a výroby jednotlivců a nedopustí anarchii. V ohledu ideologickém musí být svoboda vázána na vědomí obecně lidské hodnoty činnosti jednotlivcovy. Toto vědomí rozvíjí německá filosofie, takže duch dříve odcizený »opouští tuto zemi vzdělání a odchází do jiné země«,<sup><a href="#note_41" title="41" class="noteref"><sup id="back_note_41">41</sup></a></sup> tj. do Německa.</p>
	<p class="second">Tím vstupujeme do třetí etapy dějin, do říše »ducha sebou jistého«, do světa »morality« (obdoba k Sittlichkeit; protiklad k duchu odcizenému, ovšem zde jde o uvědomělou Sittlichkeit). Hegel ovšem může tuto etapu znázornit jen velmi nekonkrétně a pouze ideologicky, totiž na německé filosofii. Společenská organisace, která by ve vlastním smyslu podložila toto vědomí, organisace vzešlá z francouzské revoluce, avšak nepropadající revolučnímu zmatku (Hegel zde myslí na Napoleona),<sup><a href="#note_42" title="42" class="noteref"><sup id="back_note_42">42</sup></a></sup> dosud chybí. Proto tvoří paradoxní obsah této kapitoly kritika německé filosofie, která sice smiřuje vědomí obecně lidského obsahu individuální činnosti  s individuální svobodou, avšak činí to nedialekticky, strnule.</p>
<br/>
	<p class="block_101"><span class="text_10">V.</span><span class="text_3"> Na první pohled zvláštní princip výstavby, na němž je vybudována Fenomenologie, vyplývá ze známé nám souvislosti mezi společenskou organisací a společenským vědomím. Tak za kapitolou analysující obecný společenský proces následuje vždy kapitola, která ukazuje ideologický reflex tohoto procesu v lidském vědomí. Za kapitolou o »panství a rabství« následuje rozbor stoického, skeptického a nešťastného (= křesťanství) sebevědomí jako výraz onoho abstraktního stupně svobody, k němuž se dospělo v otrokářové  společnosti. Oddíl o »jistotě a pravdě rozumu« končí analysou »rozumu dávajícího zákony« a »rozumu zkoumajícího zákony«, v nichž Hegel podává rozbor kantovské etiky, a oddíl o duchu sobě odcizeném obsahuje po explikaci rozkladu absolutistické monarchie</span></p>
	<p class="block_2 text_19">39</p>
	<p class="block_3">výklad osvícenství a osvícenského boje proti »víře«. Tvary ideologické přitom tvoří u Hegela nejen vlastní obsah jednotlivých epoch, ale i přechody k dalším stupňům. Tento stavební princip uplatňuje posléze Hegel vůči dosavadnímu obsahu Fenomenologie jako celku a probírá opět celý dějinný vývoj, jak se jeví v podobě vývoje náboženství.</p>
	<p class="second">Hegelův vztah k náboženství má v Německu svého předchůdce. Už Herder přece razil zásadu, že náboženství je víc než podvod kněží, že je to společenská psychologie podmíněná vývojem společnosti.</p>
	<p class="second">V pojetí náboženství u Hegela, který vidí dějiny na prvním místě jako dějiny sebepoznání člověka, vystupuje v náboženství do popředí gnoseologický obsah. Náboženství je podle něho nepojmovou formou poznání, do níž se promítá, jak na různých stupních vývoje pojímá člověk sám sebe a svět, který jej obklopuje. Tajemství náboženství je sám člověk. V náboženství si duch, konkrétní společnost, buduje sféru, v níž je vyjádřeno sebepoznání člověka.<span style="white-space:pre-wrap">  (</span>Do obecnějšího procesu sebepoznání člověka je u Hegela zahrnuto i poznání přírody.) Poněvadž podstata ducha je přes výklad ekonomického základu společnosti kladena do lidského poznání, především do sebepoznání člověka samého, představuje náboženství ve vztahu k duchu sféru jeho »sebevědomí«. V důsledku neuvědomělé povahy náboženství se ovšem »sebevědomí« ducha odděluje od »skutečného ducha« a tvoří domněle samostatný svět vedle něho.</p>
	<p class="second">Proti prvním dvěma historickým okruhům Fenomenologie nastávají ve výkladu náboženství dosti významné změny. Poprvé ve Fenomenologii počíná výklad historického průběhu dějin Orientem, orientálním »přírodním náboženstvím«. Je svědectvím ještě nejasného, temného vědomí člověka, který se tak nedostatečně vymanil z přírodního bytí, že uctívá rostlinu, zvíře, či »světelnou bytnost«, která má charakter substanciální přírodní moci prosté vědomí. V egyptském umění, které neuctívá už pasivně rostlinu či zvíře, nýbrž napodobuje je v sochařském či stavebním díle, spatřuje Hegel přechod k vyšší formě náboženství, poněvadž v činnosti vzniká v »řemeslníkovi« vědomí, že přírodu překonává. Toto vědomí vzniká však v egyptském umění<span class="text_2"> po</span> vykonaném díle, sebevědomí člověka, jako bytosti překonávající přírodu, není v díle samém ještě vyjádřeno.</p>
	<p class="second">To zůstalo vyhrazeno řeckému »uměleckému náboženství«, pro</p>
	<p class="block_2">[40]</p>
	<p class="block_3">něž bůh je sebevědomí a jeho vnější podoba, ať lidská či zvířecí, je nahodilá. Do tohoto okruhu pojal Hegel i rozbory řeckého eposu, tragedie a komedie; je opět příznačné, že Hegel zdůrazňuje v podstatě protireligiosní, osvícenský charakter řecké slovesnosti. Konečně třetí podoba náboženství je náboženství zjevené, vzniklé po rozkladu »mravního světa« Řeků. Vyslovuje »skutečnost, že bůh se stal člověkem«.<sup><a href="#note_43" title="43" class="noteref"><sup id="back_note_43">43</sup></a></sup> Tím je vyjádřeno, že člověk je svou podstatou totožný s bohem, ideou.</p>
	<p class="second">Jako součást filosofie společnosti je Hegelovo pojetí náboženství popřením náboženství v jeho theologickém smyslu. Nicméně můžeme shledat v jeho kritickém vztahu k náboženství tutéž nedůslednost, která vyznačuje vůbec jeho idealistickou kritiku světa. Vinou tématu se dokonce v tomto období negativní prvky stupňují, přes Hegelovo pantheistické pojetí světa a přes jeho pokus o společenský a historický výklad náboženství. K idealistickému pojetí obsahu dějin přistupuje zde totiž, že Hegel sleduje duchovní vývoj lidstva na látce, která svou povahou vyhovuje prvkům idealistické mystifikace v jeho vlastní filosofii.</p>
	<p class="second">Změna oproti dřívějšku je už v odlišném rozvrhu periodisace. Zatímco v oddíle o duchu tvořila kapitola o římském právním stavu malou část rozborů a středověk byl z periodisace vyloučen, dostává se nyní do popředí křesťanství a Hegel se obsáhle zabývá spekulativním výkladem trinitářského dogmatu. Jeho úsilí najít stupeň relativní pravdy v náboženství – rozumí se pravdy o člověku – se zde převrací v jakousi formu apologie náboženství křesťanského, v němž shledává exoterickou formu své nauky o ideji, která se sebe zbavuje a z tohoto sebezbavení přichází zpět k sobě. Přirozeně to nesignalisuje změnu v základním pojetí, ukazuje to však, že Hegel, který ještě v oddíle o duchu dovedl vyzvednout progresivní úlohu osvícenského boje proti »víře«, obhajuje do určité míry obsah náboženství tím, že jej uvádí do souvislosti se svou filosofií. Příbuznost náboženství a idealismu, na niž ukázal Ludvík Feuerbach, je tu nejvíce patrná.</p>
	<p class="second">Konečný závěr procesu sebeuvědomění ducha nepatří ovšem náboženství, nýbrž filosofii. Buržoasní společnost, zbavená feudálních přežitků a prošlá zkušeností revoluce, dojde k svému uvědomění, theologickou transcendenci překonala všeobsáhlá směna</p>
	<p class="block_2">[41]</p>
	<p class="block_3">zboží, jejímž prostřednictvím dochází člověk k vědomí sebe sama. Transcendentno je staženo s nebe na zem. »Rozdíl, který byl činěn mezi<span class="text_2"> skutečným duchem a mezi duchem, který o sobě ví,</span> že je duch… je překonán v duchu, který má vědomí podle pravdy«.<sup><a href="#note_44" title="44" class="noteref"><sup id="back_note_44">44</sup></a></sup> </p>
	<p class="second">Hegelova filosofie je vyvrcholením významné etapy dějin předmarxistické filosofie – německé idealistické dialektiky. Jako filosofie společnosti představuje ve svém celku krajní bod, k němuž mohlo dospět teoretické uvědomění třídní společnosti. Antropologická tendence, která se objevuje už v předchozí filosofii, zvláště u Kanta, avšak na rovině abstraktně nehistorického pojetí lidského subjektu, je rozšířena v pojetí člověka jako bytosti kolektivní a historické. Materiálním základem dějin je překonávání přírody člověkem a v souvislosti s tím probíhající proces proměny lidské činnosti ve společenskou objektivitu, kterou si posléze člověk přisvojí poznáním, nikoli ovládnutím. Obsahem dějin je sebeuvědomování člověka (k tomu patří též poznávání přírody), které probíhá nejprve ve formách náboženské představivosti, potom též ve filosofii a vyúsťuje ve filosofické poznání pravdy. Vytvořením buržoasní společnosti, v níž jsou individua zařazena do komplikované dělby práce na základě směny a v níž se přemáhání přírody stalo dílem celé společnosti, a nikoli její části (jako tomu bylo u panství a rabství), vznikají podmínky pro přisvojení si světa přírody i společnosti v lidském poznání. V souvislosti s tím končí úloha náboženství a obecné vědomí člověka se z falešného vědomí stává vědomím pravdivým. Tím je získán přechod od filosofie společnosti k všeobecné teorii světa. Dva hlavní motivy určují Hegelovu ontologii po stránce světonázorové: pantheismus, vnikající do německé filosofie na základě zobecnění věd přírodních, a idealismus, který klade podstatu přírody do abstraktního tvaru »pojmu«, jejž příroda nabývá v lidském poznání. Mezi těmito dvěma póly hraje úlohu středu člověk, který je v Hegelově pojetí především subjektem poznání<span style="white-space:pre-wrap">  (</span>poznání je podstatou lidské bytosti). Poněvadž příroda se v lidském poznání uvědomuje, je její podstatou ta podoba, v níž se uvědomuje, tj. podoba pojmu. Odtud vzniká spekulativní pojetí přírody jako zpředmětnění, sebezbavení pojmu (ideje). Přes idealistické pojetí není v tomto obraze světa místo pro boha v transcendentním smyslu, bůh theologie (»špatné nekonečno« v Logice)</p>
	<p class="block_2">[42]</p>
	<p class="block_96">je z Hegelovy filosofie vyloučen. Idealistické pojetí světa, odpovídající pojetí člověka jako zosobněného poznání, představuje formálně navázání na křesťanskou tradici, obsahově pak její překonání pantheistickým obsahem.</p>
	<p class="second">Do Hegelova obrazu světa je včleněna dialektika jako zobecnění metody věd, ale především jako zobecnění Hegelovy filosofie společnosti. Také dialektika má u Hegela tendenci progresivní (vyjádřenou v zákonech dialektiky a v kritickém poměru k světu, který dialektika obsahuje) i stránku mystifikace, která vyplývá z idealismu, pro niž je obsah světa duchovní povahy a vývoj světa ukončen. Spojení idealismu s dialektikou je dosaženo přes teorii »pojmu«, který je interpretován dialekticky (= »logika« vývoje věci) i idealisticky (logické předchází reálnému). Po stránce společenského obsahu představuje Hegelova dialektika prolnutí kritického poměru ke skutečnosti s apologetickými tendencemi, které u pozdějšího Hegela nabývají na důraznosti.</p>
	<p class="second">Hegelova filosofie je psána na mnoha místech velmi těžkou, nesrozumitelnou formou. Nesnadná srozumitelnost vyplývá zčásti z nových hledisek, jež Hegel oproti dřívější filosofii zaujímal a pro něž nemohl použít terminologie vypracované subjektivistickou nebo mechanisticky materialistickou filosofií 18. stol., zčásti z jeho snahy vyjadřovat nominálně pohyb. Především však je nesrozumitelnost důsledkem idealistické dialektiky jako mystifikující metody poznání, jako metody, která dynamisuje skutečnost a zároveň tuto dynamičnost idealistickými tendencemi popírá.</p>
	<p class="second">Vyjádření metody, jež proměňuje reálný proces v proces logický, který má ve skutečném procesu pouze své vyjádření, z toho vyplývající vzájemné prolínání mystifikujícího i reálného obsahu, musí být málo srozumitelné. Vykladač, který chce Hegelovu filosofii osvětlit, musí rozložit idealistickou dialektiku v její původní elementy a potom teprve je opět složit. To je ovšem možné až z hlediska vyššího stupně dialektiky, neboť jinak nelze podobné rozlišení učinit, tj. až z hlediska dialektiky marxistické. Proto musely ztroskotat všechny ostatní výklady.<sup><a href="#note_45" title="45" class="noteref"><sup id="back_note_45">45</sup></a></sup></p>
	<p class="block_2">[43]</p>
	<p class="second">Marxistické stanovisko umožňuje rovněž vyložit adekvátně Fenomenologii s jejím trojím logickým procházením historií, Hegelovu periodisaci dějin na základě odcizení i jeho idealistické pojetí člověka, prolínající se s ekonomickými a politicko-právními rozbory.</p>
	<p class="second">K nepochopení Hegelovy filosofie přispělo, že Hegel ve svých pozdějších dílech zdůrazňuje metafysiku ideje jako ústřední motiv své filosofie. Porozumění tomuto bodu Hegelovy filosofie je opět možné pouze rekonstrukcí vnitřní logiky Hegelova myšlení, a nikoli tím, že přijmeme hledisko systematického členění Hegelova systému, v němž vystupuje idea jako obsah světa nutně do popředí. I zde je rozbití systému a jeho opětná rekonstrukce podmínkou adekvátního pochopení.<sup><a href="#note_46" title="46" class="noteref"><sup id="back_note_46">46</sup></a></sup></p>
	<p class="second">K těmto momentům vyplývajícím ze samé povahy obsahu přistupuje i úmyslné zastírání myšlenek Hegelem, které hraje velkou úlohu zvláště v jeho kritice náboženství. Termíny jako »neměnné« pro křesťanského ducha ve Fenomenologii, spolu s krajně abstraktním výkladem nemají jiný smysl než zastřít Hegelovo vlastní mínění. Rozumí se, že toto pohybování se na ostří mezi úmyslným zastíráním a mystifikací, která vyplývá z idealismu, nemálo přispívá k potížím výkladu.</p>
	<p class="second">U neněmeckého čtenáře přistupují k těmto potížím ještě překážky jazykové. Hegelova němčina je v některých jeho hlavních spisech neobyčejně těžká. Vyjadřování nominálními vazbami, míšení krajně abstraktních termínů s metaforickými, konkrétně názornými termíny a obrazy, rozvětvená souvětí s četnými relativy, jež možno gramaticky vztahovat k různým substantivům, činí četbu zvláště Fenomenologie a Logiky těžkým oříškem.</p>
	<p class="second">Za těchto okolností je překlad hlavních spisů Hegelových do češtiny prakticky jediným možným způsobem, jak zprostředkovat znalost těchto děl české veřejnosti a zvláště mladší generaci. Jest liže nyní vychází ve »Filosofické knihovně« jako první Fenomenologie, vedlo k tomu několik důvodů.</p>
	<p class="second">Jsou-li všechna ostatní Hegelova díla výseky ze systému (kromě Encyklopedie, která má však ráz kompendia »filosofických věd«),</p>
	<p class="block_2">[44]</p>
	<p class="block_3">je ve Fenomenologii podána celá soustava Hegelovy filosofie, a to právě z nejvlastnějšího, a tím i nejživotnějšího úhlu: z hlediska Hegelovy filosofie společnosti. Celý Hegelův systém je zde vyložen v původním rozmachu myšlenky, bez nadměrné převahy mystifikujících momentů, které převládají, když se stal Hegel už příliš »systematikem«. Marx nazývá Fenomenologii právem »rodištěm« Hegelovy filosofie.<sup><a href="#note_47" title="47" class="noteref"><sup id="back_note_47">47</sup></a></sup> Poněvadž Fenomenologie obsahuje v zárodečné formě všechna ostatní Hegelova díla, lze ji studovat rovněž jako svod onoho historického stupně, jehož bylo v Hegelově filosofii dosaženo.</p>
	<p class="second">Hegelova dialektika se ve Fenomenologii objevuje v konkrétní formě historických analys, je to dialektika v činnosti, a nikoli její abstraktní teoretický tvar jako v Logice. To ji do určité míry chrání před pozdějším schématismem.</p>
	<p class="second">Fenomenologie obsahuje pro nás množství podnětů, a to jak logicko-historickým způsobem výkladu, který je v ní poprvé aplikován, tak svými rozbory souvislostí mezi vývojem společnosti a společenského vědomí, i když je vlastní obsah dějin přeložen do sféry vědomí. Takové rozbory, jako je analysa stoicismu a skepticismu, která skvěle vyvozuje jejich abstraktní ráz z třídní omezenosti společnosti pánů, Hegelovo osvětlení společenského obsahu Antigony, jeho kritika nehistoričnosti a nedialektičnosti Kantovy etiky, zaslouží dodnes pozornosti. Ve vztahu k marxistické filosofii umožní nám poznání Hegelova díla porozumět hlouběji některým aspektům marxistické filosofie, jejichž převratnost si plněji uvědomíme právě konfrontací s řešením obdobných problémů v předmarxistické filosofii. Tak nám Hegelovo rozporuplné úsilí o postižení reálné skladby společnosti pomáhá osvětlit význam Marxova určení ekonomických vztahů jako vztahů prvotních, určujících, marxistické pojetí člověka se nám jeví určitěji a diferencovaněji, můžeme-li je srovnat s analogickým pokusem Hegelovým, který je rozlomen idealismem. Totéž platí o poměru hegelovského pojetí dialektiky k marxistickému, o vztahu nazíravého a důsledně praktického postoje apod. Žádná jiná filosofie nám v tomto ohledu nepřinese tolik jako studium jednoho z ideových předstupňů, na nějž marxistická filosofie navazovala – studium Hegela.</p>
	<p class="block_107 text_14">PhDr Milan Sobotka</p>
	<br/><br/><br/><br/>
	<h1 class="block_94 notes-header sigil_not_in_toc" id="toc_id_15">Poznámky</h1>
	<dl class="notes"><dt id="note_1">[<a href="#back_note_1" title="1">←1</a>]</dt>
<dd><p class="block_1"><sup></sup> Za nezištnou pomoc, bez níž by tato předmluva neměla svou podobu, děkuji doc. dr. Janu Patočkovi.</p></dd>
<dt id="note_2">[<a href="#back_note_2" title="2">←2</a>]</dt>
<dd><p class="block_12"><sup></sup> Srv. Marx, <span class="text_7">Ke kritice Hegelovy filosofie práva:</span> »Jako staré národy prožívaly svou prehistorii </p><p class="block_14">v obrazotvornosti, <span class="text_7">v mythologii,</span> prožili jsme my Němci svou budoucí historii v myšlenkách, <span class="text_7">ve </span></p><p class="block_14"><span class="text_7">filosofii.</span> Jsme <span class="text_7">filosofickými</span> účastníky přítomnosti, aniž jsme jejími <span class="text_7">historickými současníky</span><span style="white-space:pre-wrap">.«  </span></p><p class="block_16">(Marx-Engels, <span class="text_7">Spisy I,</span> str. 406.)</p></dd>
<dt id="note_3">[<a href="#back_note_3" title="3">←3</a>]</dt>
<dd><p class="block_98"><sup></sup> Ke společenskému obsahu Kantova kategorického imperativu srovnej: »<span class="text_7">Knížata</span> se dívají na své </p><p class="block_104">poddané jako na nástroje pro své úmysly. ..« (I. Kant, <span class="text_7">Ober Padagogik,</span> ed. Rink, česky J. Jančařík, </p><p class="block_106">1931, str. 40.)</p></dd>
<dt id="note_4">[<a href="#back_note_4" title="4">←4</a>]</dt>
<dd><p class="block_1"><sup></sup> Vorlesungen uber die Philosophie der Geschichte, ed. Lasson, str. 923.</p></dd>
<dt id="note_5">[<a href="#back_note_5" title="5">←5</a>]</dt>
<dd><p class="block_46"><sup></sup> Marx-Engels, Gesamtausgabe, I. oddíl, sv. 3, str. 156.</p></dd>
<dt id="note_6">[<a href="#back_note_6" title="6">←6</a>]</dt>
<dd><p class="block_1"><sup></sup> Tamtéž, str. 154.</p></dd>
<dt id="note_7">[<a href="#back_note_7" title="7">←7</a>]</dt>
<dd><p class="block_1"><sup></sup> Tamtéž, str. 164.</p></dd>
<dt id="note_8">[<a href="#back_note_8" title="8">←8</a>]</dt>
<dd><p class="block_23"><sup></sup><span class="text_7"> Engels, </span>Ludvík Feuerbach a vyústění německé klasické filosofie,<span class="text_7"> Praha 1950, str. 12.</span></p><p class="block_7">&#160;</p></dd>
<dt id="note_9">[<a href="#back_note_9" title="9">←9</a>]</dt>
<dd><p class="block_56"><sup></sup> * Lessing, Die Erziehung des Menschengeschlechts, par 91.</p></dd>
<dt id="note_10">[<a href="#back_note_10" title="10">←10</a>]</dt>
<dd><p class="block_56"><sup></sup> * Vorlesungen uber die Phil. der Geschichte, ed. Lasson, str. 35.</p></dd>
<dt id="note_11">[<a href="#back_note_11" title="11">←11</a>]</dt>
<dd><p class="block_89"><sup></sup><span style="white-space:pre-wrap">  V jakém smyslu třeba rozumět tomuto termínu, jehož užíváme z nedostatku jinému pojmu, </span></p><p class="block_132">vyplyne ze čtvrté kapitoly.</p><p class="block_7">&#160;</p></dd>
<dt id="note_12">[<a href="#back_note_12" title="12">←12</a>]</dt>
<dd><p class="block_1"><sup></sup> Marx-Engels, Gesamtausgabe, I. oddíl, sv. 3, str. 157.</p></dd>
<dt id="note_13">[<a href="#back_note_13" title="13">←13</a>]</dt>
<dd><p class="block_1"><sup></sup> Tamtéž, str. 163.</p></dd>
<dt id="note_14">[<a href="#back_note_14" title="14">←14</a>]</dt>
<dd><p class="block_9"><sup></sup><span style="white-space:pre-wrap">  Tamtéž, str. 158. </span></p></dd>
<dt id="note_15">[<a href="#back_note_15" title="15">←15</a>]</dt>
<dd><p class="block_1"><sup></sup><span style="white-space:pre-wrap">  Tamtéž, str. 160.</span></p></dd>
<dt id="note_16">[<a href="#back_note_16" title="16">←16</a>]</dt>
<dd><p class="block_1"><sup></sup> Tamtéž, str. 162.</p></dd>
<dt id="note_17">[<a href="#back_note_17" title="17">←17</a>]</dt>
<dd><p class="block_46"><sup></sup> Tamtéž, str. 156.</p></dd>
<dt id="note_18">[<a href="#back_note_18" title="18">←18</a>]</dt>
<dd><p class="block_46"><sup></sup><span style="white-space:pre-wrap">  Tamtéž, str. 162.</span></p></dd>
<dt id="note_19">[<a href="#back_note_19" title="19">←19</a>]</dt>
<dd><p class="block_9"><sup></sup><span style="white-space:pre-wrap">  Tamtéž, str. 164.</span></p></dd>
<dt id="note_20">[<a href="#back_note_20" title="20">←20</a>]</dt>
<dd><p class="block_23"><sup></sup> Tamtéž, str. 156.</p><p class="block_7">&#160;</p></dd>
<dt id="note_21">[<a href="#back_note_21" title="21">←21</a>]</dt>
<dd><p class="block_102"><sup></sup> Viz str. 65.</p></dd>
<dt id="note_22">[<a href="#back_note_22" title="22">←22</a>]</dt>
<dd><p class="block_46"><sup></sup><span style="white-space:pre-wrap">  Wissenschaft der Logik I, ed. Lasson 1948, str. 30,</span></p></dd>
<dt id="note_23">[<a href="#back_note_23" title="23">←23</a>]</dt>
<dd><p class="block_1"><sup></sup> Marx, <span class="text_7">Svatá rodina,</span> Spisy 2, str. 77.</p></dd>
<dt id="note_24">[<a href="#back_note_24" title="24">←24</a>]</dt>
<dd><p class="block_1"><sup></sup> Viz str. <span class="text_12">66.</span></p></dd>
<dt id="note_25">[<a href="#back_note_25" title="25">←25</a>]</dt>
<dd><p class="block_56"><sup></sup> Vis str. 65.</p></dd>
<dt id="note_26">[<a href="#back_note_26" title="26">←26</a>]</dt>
<dd><p class="block_55"><sup></sup><span style="white-space:pre-wrap"> Svědectví o změněné disposici Fenomenologie je zachováno v odlišném způsobu dělení titulů ve Fenomenologii, která byla do tisku odevzdána nadvakrát. Zatímco první část, odevzdaná před srpnem 1806, dělí: A. Vědomí, B. Sebevědomí, C. Rozum, pokračuje druhá část, napsaná na podzim r. 1806 a na začátku r. 1807 bez ohledu na A, B, C, prostě tituly Duch, Náboženství, Absolutní vědění. Vydavatelé si obyčejně pomáhali z této diskrepance tím, že místo »C« Rozum kladli C (AA): Rozum, (BB) Duch,  (CC) Náboženství, (DD) Absolutní vědění. (Viz Lassonovo vydání.) Ve skutečnosti Hegel při spisováni druhé části nepočítá se shrnujícími tituly části první, nýbrž sleduje postup těchto témat: 1. smyslová jistota, 2. vněm, 3. schopnost rozvažování, 4. sebevědomí, 5. rozum, 6. duch, 7. náboženství, 8. absolutní vědění.</span></p></dd>
<dt id="note_27">[<a href="#back_note_27" title="27">←27</a>]</dt>
<dd><p class="block_117"><sup></sup> * Viz str. 246.</p></dd>
<dt id="note_28">[<a href="#back_note_28" title="28">←28</a>]</dt>
<dd><p class="block_15"><sup></sup> * »Dílo jest, tj. jest pro jiné individuality, a je pro ně cizí skutečností, na jejíž místo dosadily svou vlastní, aby si svým konáním daly vědomí <span class="text_7">své </span>jednoty se skutečností« (Fen., str. 270).</p></dd>
<dt id="note_29">[<a href="#back_note_29" title="29">←29</a>]</dt>
<dd><p class="block_112"><sup></sup><span style="white-space:pre-wrap">  Viz str. 273.</span></p></dd>
<dt id="note_30">[<a href="#back_note_30" title="30">←30</a>]</dt>
<dd><p class="block_115"><sup></sup> Viz str. 273.</p></dd>
<dt id="note_31">[<a href="#back_note_31" title="31">←31</a>]</dt>
<dd><p class="block_112"><sup></sup> Marx-Engels, Gesamtausgabe, I. oddíl, sv. 3, str. 164.</p></dd>
<dt id="note_32">[<a href="#back_note_32" title="32">←32</a>]</dt>
<dd><p class="block_1"><sup></sup> Viz str. 288.</p></dd>
<dt id="note_33">[<a href="#back_note_33" title="33">←33</a>]</dt>
<dd><p class="block_118"><sup></sup><span style="white-space:pre-wrap"> Srovnej Hegelovu analysu řeckých »mravů a zákonů«, tj. řecké společenské  organisace: »Jako jednotlivec ve své jednotlivé práci vykonává již nevědomky práci všeobecnou, tak vykonává opět práci všeobecnou jako vlastní vědomý předmět; celek jakožto celek stává se jeho dílem, pro které se obětuje, a právě proto se od něho dostává zpět… Tato jednota bytí pro jiné čili sebe zvěcňování (výraz sebe zvěcňování – sich zum Dingemachen – se zde týká zpředmětnění práce ve výrobku, v němž existuje práce jednotlivcova pro jiné, čili výrobek je bytí pro jiné – M. S.) a bytí pro sebe (výrobek, který je zbožím, je jednotou bytí pro jiné a bytí pro sebe, neboť jím jednotlivec zprostředkuje svou potřebu – M. S.), tato všeobecná substance </span><span class="text_7">mluví svou všeobecnou řečí v mravech a zákonech národa:</span> ale tato jsoucí neměnná bytnost není nic jiného než výraz jednotlivé individuality Samé, která se zdá jejím opakem; zákony vyslovují to, čím každý jednotlivec jest a co činí; individuum je nepoznává pouze jako svou předmětnou věcnost (Dingheit), nýbrž právě tak poznává sebe v ní, čili tuto věcnost jako individualisovanou ve své vlastní osobě a v každém ze svých spoluobčanů…« (Viz str. 244.)</p></dd>
<dt id="note_34">[<a href="#back_note_34" title="34">←34</a>]</dt>
<dd><p class="block_115"><sup></sup> Viz str. 321.</p></dd>
<dt id="note_35">[<a href="#back_note_35" title="35">←35</a>]</dt>
<dd><p class="block_75"><sup></sup> Marx-Engels, Gesamtausgabe, I. oddíl, sv. 3, str. 156. </p></dd>
<dt id="note_36">[<a href="#back_note_36" title="36">←36</a>]</dt>
<dd><p class="block_95"><sup></sup> Termín »mravní« a »mravnost« (sittlich a Sittlichkeit) nejsou u Hegela etickými termíny, Hegel v nich hraje na souvislost se Sitte, mrav. Hegel termínem Sittlichkeit označuje původně jednotu ekonomické, právní <span class="text_7">a </span><span style="white-space:pre-wrap">ostatní ideologické činnosti společenského života, již (poprvé v článku Uber die wissenschaftlichen Behandlungsarten des Naturrechts) staví proti  (hobbesovskému naturalisujícímu a kantovsko-fichtovskému idealistickému)  pojetí společenské smlouvy. Ve Fenomenologii je tento termín vyhrazen pro označení polonaturální společenskosti řecké obce.</span></p></dd>
<dt id="note_37">[<a href="#back_note_37" title="37">←37</a>]</dt>
<dd><p class="block_114"><sup></sup> Nejasnost Hegelova pojetí určujících vztahů společnosti, vyplývající z neschopnosti odlišit význam právních a ekonomických vztahů, projevuje se zvlášť patrně v jeho koncepci buržoasní společnosti. »Státní moc« a »bohatství« jsou podle něho určující faktory společnosti před revolucí. Tím je analysa »odcizeného vědomí«, jež Hegel v kapitole o »duchovní zvířeně« vyvozuje z postavení člověka vůči zboží, převedena na poměrně úzkou rovinu, v níž se navíc mísí kategorie ekonomická (»bohatství«) s kategorií právní (stát).</p></dd>
<dt id="note_38">[<a href="#back_note_38" title="38">←38</a>]</dt>
<dd><p class="block_23"><sup></sup> Koncepce řeckého městského státu jako pospolitosti občanů postihuje</p><p class="block_119">ovšem pouze vládnoucí třídu, otrokáře. Že Hegel nepojal do těchto rozborů otroka, zatímco v předchozích rozborech hrál otrok hlavní úlohu, dá se zčásti vysvětlit tím, že Hegel zde navazuje na utopickou koncepci Řecka z doby svého Sturmu und Drangu, z politicko-filosofických spisů svého mládí (koncepty Die Positivitat der christlichen Religion <span class="text_7">a </span>Der Geist des Christentums). Netřídní koncepce Řecka v této době má funkci sociální utopie, již Hegel staví proti německému despotismu. Ve Fenomenologii má ovšem již koncepce řeckého státu jako pospolitosti občanů jinou funkci – základ sféry osobní svobody vidí Hegel v rozvoji vlastnictví (jež ovšem otrok nepřímo vytváří), proto je možno omezit se při výkladech rozkladu řeckého světa a ve výkladu římského impéria na svět pánů.</p></dd>
<dt id="note_39">[<a href="#back_note_39" title="39">←39</a>]</dt>
<dd><p class="block_1"><sup></sup> Viz str. 311.</p></dd>
<dt id="note_40">[<a href="#back_note_40" title="40">←40</a>]</dt>
<dd><p class="block_23"><sup></sup> Viz str. 312.</p><p class="block_7">&#160;</p></dd>
<dt id="note_41">[<a href="#back_note_41" title="41">←41</a>]</dt>
<dd><p class="block_1"><sup></sup> Viz str. 375.</p></dd>
<dt id="note_42">[<a href="#back_note_42" title="42">←42</a>]</dt>
<dd><p class="block_4"><sup></sup> Že Hegel myslí při organisaci Německa na Napoleona, vyplývá z jeho dopisu Niethammerovi z 29. srpna 1807: »Němečtí učitelé státního práva nepřestávají psát množství dopisů o pojmu suverenity a smyslu spolkových ujednání. Velký učitel státního práva sedí v Paříži… Německá knížata ani dosud nepochopila pojem svobodné monarchie, ani se nepokusila o její realisaci – Napoleon to už všechno bude umět zorganisovat.« Hegel se ostatně v roce dokončení Fenomenologie, v roce 1807, stal redaktorem profrancouzských novin v proviněním bavorském městě Bamberku a upadl zde pro napoleonskou propagandu do sporů s censurou.</p></dd>
<dt id="note_43">[<a href="#back_note_43" title="43">←43</a>]</dt>
<dd><p class="block_8"><sup></sup>  Viz str. 456.</p></dd>
<dt id="note_44">[<a href="#back_note_44" title="44">←44</a>]</dt>
<dd><p class="block_1"><sup></sup> Viz str. 420.</p></dd>
<dt id="note_45">[<a href="#back_note_45" title="45">←45</a>]</dt>
<dd><p class="block_11"><sup></sup> Nepochopení, jemuž byla Hegelova dialektika vystavena ze strany buržoasní filosofie po r. </p><p class="block_10">1848, vyplývá ovšem současně ze změny v sociální úloze buržoasie, jak jsme už podotkli. Na </p><p class="block_10">této charakteristice nemění nic pozdější interpretace Hegela, která iracionalisticky interpretuje </p><p class="block_13">mystifikující stránku Hegelovy dialektiky.</p></dd>
<dt id="note_46">[<a href="#back_note_46" title="46">←46</a>]</dt>
<dd><p class="block_6"><sup></sup> že pojetí člověka je klíčem i k filosofii přírody, rozeznal Marx v Ekonomicko-filosofických </p><p class="block_29">rukopisech, kde činí Hegelova člověka, »abstrakci člověka«, východiskem rozborů. Srovnej </p><p class="block_29">explicitní vyjádření: »Abstraktní idea… není vůbec nic jiného než abstraktní myšlení.« </p><p class="block_47">(Marx-Engels, Gesamtausgabe, I. oddíl, sv. 3, str. 169.)</p></dd>
<dt id="note_47">[<a href="#back_note_47" title="47">←47</a>]</dt>
<dd><p class="block_74"><sup></sup> Marx-Engels, Gesamtausgabe, I. oddíl, sv. 3, str. 154.</p><p class="block_7">&#160;</p></dd>
<dt id="note_48">[<a href="#back_note_48" title="48">←48</a>]</dt>
<dd><p class="block_1"><sup></sup> Lessing,. <span class="text_7">Nathan,</span> III. 6: jako by pravda byla minci! (Pozn. originálu.)</p></dd>
</dl>
</body>
</html>